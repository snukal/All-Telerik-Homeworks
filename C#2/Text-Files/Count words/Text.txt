

Катедра: ,,Човешки ресурси и социална защита”
Специалност : ,,Икономика на човешките ресурси ”
Специализация : ,,Управление на човешките ресурси”

 


Дипломна работа
на тема:

Анализ на подбора на персонала в организация от телекомуникационния сектор









Дипломант:                                                      Научен ръководител:

                                           

СОФИЯ,2014


СЪДЪРЖАНИЕ:

Увод
ГЛАВА ПЪРВА.
Теоретико методологически основи на подбора на персонала............4стр.
1.Същност и етапи....................................................................................4стр.
2.Определяне на изискванията към кандидатите..................................5стр.
3.Привличане на подходящи кандидати...............................................12стр.
4.Предварително пресяване на кандидатите........................................16стр.
5.Оценяване качествата на кандидатите...............................................19стр.
6.Вземане на решение.............................................................................28стр.
7.Назначаване на нови работници и служители..................................31стр.
ГЛАВА ВТОРА
Анализ на системата за подбор на персона в Глобул..........................40стр.
1.Обща характеристика на дейността на Глобул.................................40стр.
2.Анализ на процедурата за подбор на персонала...............................42стр.
3. Основни изводи и препоръки............................................................50стр.
Заключение............................................................................................52стр.
Приложения ..........................................................................................53стр.
Използвана литература.......................................................................67стр.






                                     
УВОД
   

      Наличието на човешки ресурси е една от основните предпоставки, чрез която организациите могат да изпълнят целите, които са си поставили. Хората работещи за дадена организация имат важно значение за постигане на нейните цели затова те трябва да бъдат в състояние да изпълнят поставените им задачи. Именно това определя значимостта на процедурата по подбор на персонал. Тази дейност е елемент от управлението на човешките ресурси в организацията и фактор за ефективността на организацията като цяло. Добре организираният и проведен процес по подбор е фактор за успеха на организацията, докато грешки и слабости могат да доведат до чувствителни разходи.
        Удачно е организацията да търси едновременно съответствие както между личностните характеристики и изискванията за работното място, така и между човека и организационната култура на компанията.
      Процестът по подбор като цяло може да допринесе , ако е налице стратегически фокус, подкрепата на висшия мениджмънт и желание на организацията да се учи и развива, да наблюдава, преглежда и прави преценка на процедурите си. Целта на тази секция е да подпомогне подбора на най-добрите кандидати При обявяване на вакантни длъжности  трябва да се отчитат: законовите положения, залегнали в Кодекса на труда и политиката на организацията за предоставяне на равни възможности и равен шанс на всички субекти.
      Всеки ръководител на отдел трябва да носи отговорност за спазването на тази политика и да направи всичко възможно, за да запознае своите служители с философията и процедурите, свързани с набирането и подбор на персонала
      Целта на дипломната работа е да се анализира дейността по подбора на персонала в Глобул.
      В тази връзка с дипломата работа се поставтза разрешение следните проблеми :
      1. да се разкрият теоретико – методологическите основи на подбора на персонала
      2. да се анализира системата за подбор на персонала в Глобул




ГЛАВА ПЪРВА

TЕОРЕТИКО – МЕТОДОЛОГИЧЕСКИ ОСНОВИ НА ПОДБОРА НА ПЕРСОНАЛ

      1. Същност и етапи
      Подборът и назначаването на персонала са традиционни дейности в рамките на управлението на човешките ресурси и са важни за организацията, тъй като са свързани със:
      -  осигуряване на необходимите работници и служители за постигане целите на организацията;
      -  възможности за осъществяване на промени в трудовото поведение и представяне на заетите в организацията, в производителността на труда и в социалнопсихологическия климат;
      -  създаване на предпоставки за по-висока ефективност от обучението на хора, които имат потенциал за развитие в организацията.
      Подборът и назначаването на нови работници и служители е отговорност на ръководителите в организацията. Затова те трябва добре да познават неговата същност, етапи, методи и процедури.
      Подборът и назначаването на нови работници и служители обхваща привличането на подходящи кандидати за определена длъжност, преценяване на техните качества от гледна точка на изискванията за длъжността и организацията като цяло, вземане на решение на кого да се направи предложение за работа и неговото назначаване.
      Подборът и назначаването на нови работници и служители обхваща разнообразни дейности, които се обособяват в няколко основни групи:
      а) Определяне на изискванията към кандидатите, на качествата, които трябва да притежават, за да изпълняват успешно съответните трудови задачи.
      б) Привличане на подходящи кандидати за заемане на вакантната длъжност.
      в) Проучване на документите и първоначално пресяване на кандидатите, за да се определят тези, които представляват интерес за организацията.
      г) Оценяване на качествата на кандидатите, като се имат предвид изискванията на длъжността и на организацията.
      д) Вземане на решение на кого да се направи предложение за работа.
      е) Назначаване на избрания кандидат.
      Тези дейности могат да се систематизират като относително обособени етапи, представени на фиг. 1.
      Представените като обособени етапи на дейността по подбор на персонал се осъществяват във взаимна връзка, а често  и паралелно.
      Така например при формиране на изискванията към кандидатите не може да се игнорират възможностите на организацията да привлича подходящи кадри. В противен случай се формират нереални (от гледна точка на състоянието на трудовия пазар и на възможностите на организацията) изисквания към кандидатите, което значително ще затрудни тяхното намиране и задържане. При привличане на подходящи кандидатури непременно се търсят средства за формиране на разумно голяма група от кандидати, с оглед на последващата трудоемка дейност по проучване на документите и изготвяне на “краткия списък”. Подобни взаимни връзки и зависимости могат да се открият и опишат и при останалите фази.1
      
      
            фиг. 1. Основни етапи на подбора и назначаването на нови служители



      2.Определяне на изискванията към кандидатите
      Целта е да се определят изисквания към тези качества на кандидатите, които имат съществено значение за ефективното трудово представяне в рамките на съответната длъжност и в организацията като цяло. Във връзка с това възникват поне два основни въпроса: кои са тези качества и какви са изискванията към тях. Отговорът и на двата въпроса е важен фактор за валидността на селекционния процес. Всеобщо обаче е разбирането, че изискванията към качествата на кандидатите трябва да отговарят на няколко предварителни условия Да обхващат само качества, които имат значение за равнището на трудовото представяне в рамките на длъжността и организацията. Така например, ако се търсят кандидати за длъжност “Застрахователен агент”, едва ли е необходимо да се изискват задълбочени познания и умения в областта на актюерството. Равнището на трудовото представяне на застрахователния агент, измервано основно чрез продадените застрахователни продукти за определен период, зависи най-вече от доброто познаване на предлаганите застрахователни продукти и от способностите за проучване и задоволяване потребностите на клиентите.
                 Да бъдат относително независими помежду си и оценими чрез прилаганите селекционни методи, да осигуряват възможност всеки кандидат да получи обективна и точна оценка на съответните качества. Общата представа и мечтите на работодателя за идеалния кандидат трябва да се превърнат в ясно формулирани и измерими качества, което е една от най-трудните задачи при подбора.
      Изискванията към кандидатите могат да се формират в различни варианти. Теорията предлага две основни методически средства за системно решаване на този въпрос. Те са свързани с имената на професор Роджър от Националния институт по индустриална психология във Великобритания и на професор Фрейзър от Университета в Астон.
      Още в началото на 50-те години в литературата придобива широка известност така нареченият 7-точков план на Роджър, според който изискванията към кандидатите могат да се обособят в 7 групи:
      -  изисквания към физиологичното състояние - здраве, физиологични параметри, пол, възраст и др.;
      -  изисквания към придобитите способности - образование, квалификация, трудов опит;
      -  изисквания за обща интелигентност - характеристики на мисленето и умствените способности;
      - изисквания за специални умения - за осъществяване на ефективни вербални и невербални комуникации, за владеене на чужди езици и др.;
      -  изисквания за специални интереси, доколкото те оказват благоприятно въздействие върху ефективното изпълнение на съответните трудови задачи;
      -  изисквания към индивидуалността, към чертите на характера - уравновесеност, агресивност, издръжливост и др.;
      -  изисквания, предявени от особеностите на работата - нетрадиционен режим на труд и почивка, отклонения в параметрите на работна- та микросреда и др.
      През 70-те години на XX век въз основа на свои проучвания проф.Фрейзър предлага изискванията кьм кандидатите да се групират в 5 направления:
      -  изисквания за въздействие върху околните - начин на обличане, на говорене, външен вид, маниери;
      -  изисквания към придобитите знания и квалификация - образование, квалификация, трудов опит;
      -  изисквания към вродените способности - равнище на интелигентност;
      -  изисквания към мотивацията - целенасоченост и начини, по които се постигат целите и се реализират амбициите;
      -  изисквания към индивидуалността, черти на характера - стабилност, зрялост, способност за справяне със стреса и др.
      И двата метода са надежден помощник на ръководителите, които, ако ги познават добре, могат да се използват като ориентир при изработване на конкретни решения в организациите.
      На основата на предложените от Роджър и Фрейсьр в специалната литература се формулират и други варианти за систематизация на изискванията към кандидатите. Въпреки че са специфицирани в относително висока степен, тези препоръчителни систематизации не могат да се използват директно от организациите, а служат само като ориентир при разработване на конкретните изисквания, произтичащи както от особеностите на длъжността, така и на нейната организационна среда.
      За да се формулират изискванията към кандидатите, е необходима конкретна информация. Тя се осигурява чрез съответния анализ на длъжността и на организационната среда, в която тя се осъществява.
      По традиция при определяне на изискванията към кандидатите се акцентира върху качествата, които са свързани с ефективното изпълнение на длъжността и се забравя, че в крайна сметка организацията търси хора, които трябва успешно да се впишат в нейната култура и да участват в реализирането на възприетата стратегия. Това не е периферен въпрос в изискванията към кандидатите особено за ръководните длъжности, които имат голямо значение за компаниите и по принцип са съпроводени с високи селекционни разходи. Подценяването на общоорганизационните изисквания често води до парадоксални резултати от подбора- кандидати, които са постигнали блестящи резултати в селекционната процедура, впоследствие се проявяват като посредствени работници и служители и/или напускат, тъй като категорично не възприемат определени черти на културата и климата в организацията. Тези случаи се ограничават, когато изискванията към кандидата отразяват не само особеностите на длъжността, но и организационната среда, в която тя се осъществява. Тази концепция за определяне на изискванията към кандидатите е представена на фиг.2

фиг. 2. Процес на определяне на изискванията към кандидатите
      Това означава, че за да се стигне до конкретни, ясни и измерими изисквания към кандидатите, трябва да се събере, обработи и анализира информация както за длъжността, така и за организационната среда, в която тя се изпълнява.
      При определяне на изискванията, които са свързани със съответната длъжност, се използват два основни информационни източника: длъжностната характеристика и срещи и разговори с хора, които добре познават работата.
      Обикновено длъжностната характеристика обхваща и представя само най-общо основните трудови задължения. Много често тя не отразява някои последни промени в действителния обхват и съдържание на работата. Длъжностната характеристика не може да даде отговор относно някои съществени страни на работата - съществуват ли и кои са критичните ситуации и съществените дейности, кои са основните трудности и най-често допускани грешки, кои са привлекателните страни на тази длъжност и др. За да се събере тази информация, е необходимо да се проучи и да се използва мнението на хора, които добре познават длъжността - непосредствени ръководители, колеги и др.
      Един от основните проблеми при формулиране на изискванията на длъжността е обвързването на съответните трудови задачи с конкретни качества на кандидатите. В това отношение литературата предлага придобилия популярност през последните години метод на съществените трудови задачи. Той препоръчва първо да се определят съществените трудови задачи в рамките на длъжността и след това се се формулират необходимите знания, умения и нагласи за успешно изпълнение на всяка задача. При това е възможно като методически инструмент да се използва фигура 3.
С   Съществени трудови задачи в рамките на длъжносттаИзисквани
знанияИзисквани
уменияИзисквани
нагласи11.22.33.44.   фиг. 3. Примерна форма за определяне на изискванията към качествата на кандидатите в съответвие с длъжността
      Понятията знания, умения и нагласи се използват често и нееднозначно в теорията и практика на управление на човешките ресурси, но за целите на настоящото изложение са полезни определенията, които дава един от утвърдените автори в тази област- Майкъл Армстронг. Според него знанията обхващат определена информация, която работникът трябва да притежава, за да изпълнява успешно съответните трудови задачи. Така например, за да осъществява своите трудови задължения, шофьорът трябва да познава добре Правилника за движение по пътищата. Уменията отразяват това, което работникът трябва да може да извършва, за да осъществява конкретните части от длъжността. (В примера с шофьора може да се посочи необходимостта от умение за балансиране на педалите на съединител и газ, без което автомобилът трудно ще потегли.) Нагласите се свързват с отношението, което работникът трябва да показва към своите трудови задачи и към хората, с които се срещапри тяхното изпълнение. Перфектното познаване на закона и правилника и добрите технически умения на шофьора трябва да се съчетават с уважение към останалите участници в движението. В противен случай той може да се раздели с професията и/или с живота си.
      Съществените трудови задачи в таблицата се подреждат по степен на важност и във връзка с това изискваните качества за по-важните трудови задачи имат водеща роля при селекцията на кандидатите.
      Формулираните изисквания към кандидатите, свързани с особеностите на длъжността, се допълват и обогатяват с изводи от анализ на средата, в която тя се осъществява. Този анализ обхваща бизнес стратегията (насоката, в която се движи организацията по отношение на нейната заобикаляща среда с цел да постига стабилно конкурентно предимство) и организационната култура (системата от ценности, норми и артефакти, които формират начина на действие и взаимодействие на хората в организацията, като се отчитат силните връзки и зависимости между бизнес стратегията и организационната култура.
      Анализът на организационните характеристики е изключително трудоемка и сложна задача, при което се търсят отговори на две групи от въпроси:
      а) Кой е пазарът и каква е пазарната стратегия на организацията? На кой етап от своя жизнен цикъл се намира организацията - разрастване, зрялост, нужда от обновяване? По какъв начин и чрез какви средства ще се постига конкурентното предимство по отношение на себестойността, ефективността и качеството? Кои са силните и слабите страни на организацията в сравнение с нейните конкуренти?
      Отговорите на тези въпроси се свързват с изискванията към количествените и качествените характеристики на човешките ресурси, чрез които организацията реализира своята стратегия, постига своите цели, осигурява своето конкурентно предимство.
      б) Каква е характеристиката на организационната култура и по-специално значимосттта на груповото сътрудничество, на качеството на произвежданите продукти и услуги, на гъвкавостта на структурите и процесите, на грижата за индивидуалните нужди на кадрите и за осигуряване високо качество на трудовия живот? Кои са неписаните правила за поведение по отношение на трудовата етика и представяне, лоялността, амбициите и кариерата, властта и политиката? Какъв е преобладаващият управленски стил - авторитарен, демократичен, ориентиран към резултатите, ориентиран към хората? В каква степен организацията търси кадри, които отговарят на нейната култура и доколко е подготвена да приеме отклонения в това отношение?
      Информацията в тези области допълва картината на организационната среда, в която се осъществява длъжността и от своя страна става основа за формиране на конкретни изисквания към качествата на кандидатите, към техните знания, умения и особено към тяхната индивидуалност и поведенчески характеристики.
      В литературата съществуват различни определения на индивидуалността, но в рамките на теорията за организационного поведение тя се схваща най-често като система от стабилни психологически отличителни характеристики на човека, които формират неговия уникален начин на поведение. При подбора на работници и служители се отделя внимание на такива основни измерения на индивидуалността като:
      -  степен на увереност във възможността да се контролират събитията чрез собствени действия;
      -  степен на убеденост в необходимостта от съществуването на власт, йерархия и статус в социалните системи;
      -  степен на привързаност към собствените вярвания и убеждения;
      -  желание да се поема риск и да се вземат решения в условия на несигурност за крайния резултат.
      Изследванията показват, че хората, които не са уверени във възможността да контролират събитията чрез собствените си действия, се характеризират с по-ниско равнище на трудово представяне и удовлетворение от работата и работят по-добре в условията на организационна култура, доминирана от авторитарния управленски стил. Подобни са предпочитанията и на тези, които лесно възприемат съществуващата йерархия и канони. Те се проявяват като блестящи изпълнители пред техните ръководители, като в същото време имат високи изисквания към подчинените си. Хората, които показват силна привързаност към собствените си убеждения, не се чувстват добре в периодите, когато организацията или съответното организационно звено се променя и често са основният източник на противодействия в такава ситуация. Ръководителите с положително отношение към риска успяват да вземат бързи и правилни решения, като използват ограничената налична информация и своята интуиция.
      Освен на индивидуалността, стратегическият аспект при подбора на персонала отделя внимание и на поведенческите характеристики и особено на нагласите на кандидатите. Нагласата отразява отношението на човека към другите хора, към събитията, към вещите и т.н. Някои от тях имат голямо влияние върху трудовото поведение и трудовото представяне и поради това се вземат предвид в процеса на подбора. Това се отнася особено за степента на удовлетворение от определен вид труд (job satisfaction) и за степента на обвързване със съответния труд (job commitment) и със съответната организация (organisational commitment).
      Удовлетворението от труда се характеризира чрез степента на удовлетвореност от съдържанието и характера на работата; от трудовото възнаграждение; от условията на работната микросреда; от перспективите за повишения и професионално развитие; от взаимоотношенията с началници, подчинени и колеги; от процедурите и политиките на организацията. Изследванията доказват, че има връзка между степента на удовлетвореност от труда, мотивацията и равнището на трудовото представяне на работника. В този смисъл още в процеса на подбора трябва да се проучват специфичните предпочитания на кандидатите и да се съпоставят с това, което предлага компанията, за да се намалят случаите на рязко разминаване впоследствие.
      Степента на обвързване със съответния труд се изразява чрез общото желание на човека да работи, със значението на труда като компонент на неговия живот и на неговата самооценка. Степента на обвързване със съответната организация се изразява чрез неговото желание да действа пълноценно в интерес на организацията и да бъде нейн член.
      Съвременните организации се ориентират към такъв тип стратегия и култура, в които степента на удовлетвореност от труда и на обвързване на кадрите с труда и с компанията имат нарастващо значение. В този смисъл особеностите на организационната стратегия и култура са основа за специфични изисквания не само към техническите знания и умения, но и към индивидуалните и поведенческите характеристики на кандидатите.
      При формулиране на изискванията към кандидатите работодателите понякога са склонни към максимализъм, който едва ли е оправдан от гледна точка на техните цели и възможности (високите изисквания означават и изключително атрактивни предложения за заплащане и условия на труд). Това несъмнено затруднява осъществяването на следващия етап от подбора - привличането на подходящи кандидати2.

     3.Привличане на походящи кандидати
      Целта на тази фаза, която често се нарича набиране на кандидати, е да се привлекат не изобщо желаещи да работят, а тези, които могат да изпълняват ефективно предлаганата работа.
      Привличането на подходящи кандидати трябва да се съобразява с възприетата политика по човешките ресурси в организацията както и с възприетите приоритети по отношение на източниците на работна сила за различните дейности. За да се постигне това , е важнода се отчетат предимствата и недостатаците на вътрешмите и външните източници на работна сила.
Източници на работна силаПредимстваНедостатъциВътрешни за организацията- икономия на време и средства за реклама на свободната длъжност
- мотиватори за по-добро трудово представяне на заетите
- традиционната селекция се прави само за длъжностите в най-ниските етажи на служебната йерархия
- по-добро предварително познаване на кандидати- вероятни психологически проблеми за тези, които ] не са избрани
- нужда от разработване и прилагане на програма за развитие на управленския персонал
- възможности за натиск за осигуряване на повишения по различни причини и с различни средстваВъншни за организацията- приток на нови идеи и информация
- намалява нуждата от разход на средства за обучение
- по-голям брой кандидати- ниска степен на познаване на кандидатите
- по-продължителна адаптация към новата работна среда
- възможно пренасяне на погрешни работни метод»*Сравнителни предимства и недостатъци на вътрешните и външните източници на работна сила
      Най-известните методи за привличане на кандидати от вътрешния за организацията трудов пазар са вътрешноорганизационните повишения и вътрешноорганизационните обяви на свободни длъжности. Основната разлика между тях е в източника на инициативата в процеса на кандидатстване.
      При вътрешноорганизационните повишения (които често са регулирани с конкретни правила и процедури в колективните трудови договори) ръководителите поемат инициативата, внимателно оглеждат хората в своите работни групи и предлагат на някои от тях да се кандидатират за свободната по- висока длъжност. Тук предварително се анализират качествата на висококвалифицираните кадри и техните възможности за справяне с по-високо отговорни трудови задачи. На тази основа някои от заетите получават предложение да се кандидатират за повишение. Обикновено кандидатите с най-голям трудов стаж и най-висока квалификация получават длъжността (повишението).
      При вътрешноорганизационното обявяване на свободните места инициативата за кандидатстване е лично решение на всеки зает и не е необходима директна покана от прекия ръководител. Тук свободната длъжност се обявява на информационни табла. чрез ведомствено радио, електронна поща и др.
      Конкретното решение за използването на вътрешни и външни източници на кандидати предполага събирането и обработването на съответната информация за трудовия пазар.
      Предварително се анализират тези сегменти огк трудовия пазар, от които може да се очакват подходящи кандидатури. В това отношение особено значение има предварителното проучване на следните въпроси:
      -  Какво е търсенето на персонал за подобни длъжности? Може ли да се твърди, че има дефицит или излишък в предлагането на такива кадри?
      -  Какви заплати предлагат останалите работодатели за подобни длъжности и доколко организацията е конкурентоспособна на трудови пазар?
      -  Какъв е общественият имидж на организацията и доколко предлаганата длъжност е привлекателна?
      Информацията от предварителния анализ на трудовия пазар се използва при определяне на методите и средствата за осъществяване на контакт с потенциалните кандидати.
      Съществуват разнообразни методи и средства за осъществяване на контакт с избраните групи кандидати , които могат да се обобщят по следния начин: рекламиране на свободното работно място чрез средствата за масово осведомяване, чрез рекламни пана и брошури, чрез директна поща; устна реклама на свободното работно място чрез близки и познати; привличане на подходящи кандидати с помощта на заети в организацията; контакти с трудови борси (държавни и частни); контакти с учащи се в съответните учебни заведения; набиране на кандидати от групата на директните заявления.
       Рекламата в средствата за масово осведомяване, чрез рекламни пана и брошури и чрез директна поща в повечето случаи, се стреми да привлече кандидати, които вече работят някъде, но продължават да търсят по-добри ангажименти.
      Изследванията показват, че преобладаващата част от свободните места се заемат от кандидати, които са привлечени чрез устна реклама по линията на неформалните контакти с близки и познати. Известно е, че системата на “старите приятелства от ученическите и университетските години“ (old school boy network) работи и е основен канал за осигуряване на определена съвкупност от кандидати. Основните причини за това могат да се обобщят по следния начин. От една страна, хората, които по неформален път насочват и представят определен кандидат, са внимателни, тъй като считат, че чрез тази предварителна препоръка залагат в определена степен своята репутация и носят отговорност за своето предложение. Поради това обмислят и преценяват своите впечатления и наблюдения за кандидата и тогава вземат решение дали да го предложат. По този начин се прави неволна предварителна селекция (при това безплатно за организацията). Разбира се, наред с привлекателните страни това средство за привличане на кандидати има и редица недостатъци. Възможно е този, който насочва кандидатите, да не е достъчно компетентен и дори да не е доброжелателно настроен към организацията или някои от нейните звена. Поради това предложенията от този род се подлагат на внимателен анализ.
      Подобен подход се прилага и към предложенията, които постъпват чрез заетите в организацията. В последните години компаниите усилено насърчават своите работници да търсят и да привличат поделящи кандидати, като за целта се разработват и прилагат разнообразни стимулиращи програми.
                Една част от кандидатите се привличат чрез контакти с трудовите борси (държавни и частни), които предлагат посредничество при търсене и намираме на работна сила. Обикновено организациите се обръщат към държавните бюра по труда, когато търсят по-нискоквалифицирана работна сила. Частните трудови борси се използват само в случаите, когато се търсят кандидати с дефицитни за трудовия пазар професии. Това е разбираемо, тъй като услугата на частните трудови борси се заплаща - обикновено определен процент от първата годишна заплата на предложения и одобрен кандидат или предварително договорена сума за извършената консултация.
      Определена част от кандидатите се привличат и чрез контакти с учащи се в различни учебни заведения. Широка популярност има и традиционната вече практика на световноизвестните компании за периодични срещи с учащи се. По време на тези срещи се предоставя информация за състоянието и перспективите за развитие на компанията, както и за възможностите, които тя предлага като работодател - интересна и предизвикателна работа, професионално развитие и израстване, групов дух на взаимна подкрепа и развитие. Все повече организации се ориентират към установяване на контакти със студентите още в първите години от следването, като за целта предлагат стипендии и възможности за стажуване през ваканциите.
      Традиционно средство за привличане на кандидати от учебните заведения си остава системната комуникация с университетските центрове за кариера. През последните години в редица български университети се създават и успешно функционират тези центрове и се утвърждават като полезен и ценен партньор на бизнеса и публичната администрация при осигуряване на кандидати за работа.
      В световната практика широко се използва и един друг източник на кандидати, който все още не е разпространен в България - директно предлагане на ра- ботната сила без връзка с конкретна информация за свободно работно място. Тук кандидатите сами подготвят и представят в организацията информация за себе си с надеждата, че ще привлекат вниманието на работодателя и при нужда той ще ги потърси. Обикновено по този относително евтин начин се осигуряват кандидати за така наречените “входящи” длъжности, които са на най-ниските равнища в организационната структура. Големите и прос- периращите организации с висок обществен имидж успяват да съберат значителна група от такъв вид кандидати и при нужда да ги използват. Малките и средните предприятия почти не получават такива кандидатури и не разчитат на този източник.
      Очертаните основни средства за осъществяване на контакти с потенциалните кандидати могат да се използват комбинирано в зависимост от конкретната ситуация. В края на дейността по привличане на кандидати е добре да се сформира такава група, която да осигурява поне 4—5 кандидатури за едно място, въпреки че и в това отношение не съществува универсално правило3.
      4.Предварително пресяване на кандидатите
      Основната цел е въз основа на информацията от представените документи да се определят тези кандидати, чиито качества в най-висока степен отговарят на предварително поставените изисквания. При това се оценяват не изобщо кандидатите, а точно определени техни качества с оглед на пригодността им за длъжността и организационната среда. Отстраняват се тези, които не отговарят на основните изисквания и по този начин се стига до един разумен размер на групата (така наречения “кратък списък”), която ще участва в следващите етапи на подбора. Формулират се хипотези за качествата на отделните кандидати, които по време на интервюто се анализират и верифицират.
      За постигане на тази цел обикновено се проучват данните от всички документи, които са депозирани от кандидатите - формуляр за кандидатстване, автобиография, фотокопие от дипломи, от свидетелства, от трудова книжка и др. Основните въпроси, които възникват на този етап, се свързват с правилната подготовка на формулярите за кандидатстване и с интерпретацията на информацията в представените документи.
      Всяка организация може да подготви формуляри за кандидатстване за съответната група длъжности като се имат предвид няколко основни правила:
      -  Формулярът да е съобразен с вида на длъжността. За по-високите длъжности обикновено се разработва по-подробен формуляр.
      -  Формулярът да бъде така проектиран, че да помогне за последващото ефективно интервюиране на кандидата и да предоставя достатъчно място за бележките по време на интервюто.
      -  В него да се включват въпроси само по проблеми, които имат съществено значение за съответната длъжност.
      -  Да бъде лесен за попълване, да се избягват многобройните линии и кутийки и да се оставя достатъчно място за писане. Езикът в него да бъде ясен и разбираем. Да дава възможност за попълване на ръка.
      -  Да се избягват безсмислено големите пространства, където да се предлага на кандидата да напише това, което смята, че трябва да се знае за него. Ако е необходимо, да се осигури свободно формулиран текст от кандидата, то е добре въпросът да е от следния вид: “С какво ви привлича тази длъжност?”, “Коя е вашата най-силна страна като кандидат за тази длъжност?"и др.
      -  Да се проверяват съществуващите формуляри за кандидатстване - дали са попълвани правил - но, или има участъци, които не се попълват и/или са грешно разбрани. В бъдеще тези неясни места да се прецизират.
      -  Да се дават някои обяснителни бележки за скоростта и точността на попълване.
      -  Да се стандартизират формулярите, когато е възможно.
      -  Да се избере подходяща хартия, шрифт и графичен дизайн.
      -  Да се прецизират въпросите за интересите и свободното време, като при възможност се задават конкретни въпроси от следния вид: “Членувате ли в някой клуб, професионална асоциация? Моля дайте по-подробна информация!" “Спортувате ли? Какъв спорт?” и др.
      Проучванията показват, че формулярите за кандидатстване могат да включват следните елементи :
      Персонални данни: име, адрес, телефон, дата н- раждане, паспортни данни, възраст, националност място на раждане, брой и възраст на децата, семейно положение, име и професия на съпруга/съпругата, данни за професията на родителите, данни за шофьорска книжка и др.
      Данни за образованието: периоди на обучение * средни и висши учебни заведения, придобити дипломи и сертификати, членство в професионални и научни организации, владеене на чужди езици и способности за работа с технически средства и софтуерни продукти и съответните сертификати за това.
      Данни за трудовия опит: периоди на работа в различни организации, заемани длъжности, причини Зс напускане, размер на получаваната работна заплата, данни за предишни ангажименни към организацията, в която се кандидатства и др.
      Данни за свободното време и интересите: xooil интереси, спорт, членство в клубове, обществена дейност и др.
      Данни за препоръчителите: имена и адреси на лица. които могат да предоставят препоръки за кандидадата
      Данни за източника на информация за свободная длъжност: вестник, неформални контакти, трудова борса и др.
      Данни от отдела по персонала и от интервюиращия.
Правилното проектиране на формуляра за кандидатстване оказва съществено влияние върху бързото и точно интерпретиране на информацията от документите за кандидатите.
      След проучване на информация от документите, които представят кандидатите - формуляр за кандидатстване, автобиография, дипломи, сертификати и др. - се отхвърлят тези от тях, които не отговарят напълно на поставените изисквания и се формира групата, която участва в следващите етапи на подбора. Информацията от документите се използва и при формиране на първоначален модел-хипотеза за трудовото поведение и представяне на кандидатите, който се анализира и верифицира на следващите етапи от подбора. Във връзка с това при проучване на представените от кандидатите документи се препоръчва:
      а) Да се проследят количествените данни за кандидатите: възраст, равнище на образование, равнище на квалификация, трудов стаж и да се сравнят с изискванията за длъжността. На тази основа обикновено 70-80% от първоно- началните кандидати отпадат.
      б) Да се провери последователността на данните за рожденна дата, за година на завършване на средно и на висше образование. Да се определи има ли празноти в тези периоди, а по време на интервюто да се изяснят причините.
      в) Да се провери последователността на данните за трудовата заетост в различни организации, като се следи дали има периоди на прекъсване. Да се потърсят доказателства за забележим прогрес в трудовата кариера и в заеманите длъжности.
      г) Да се провери достоверността на данните при попълване на  формулярите за кандидатстване , които се има предвид, че при 1/3 от тях обикновено има грешки в посочените периоди на работа в различни организации, а при около 1/10 от тях не се посочват точните причини за напускане и смяна на работата.
      д) Да се сравни информацията от формуляра с данните от трудовата книжка, като се потърсят периоди на прекъсване на трудовата кариера и случаи на дисциплинарно уволнение. Да се проследи дали има тенденция на честа и безпричинна смяна на работата.
      е) Да се търсят причините за напускане на предишната работа, постиженията в досегашните длъжности, причините за кандидатстване на тази длъжност, бъдещите намерения и амбиции, обществените ангажименти, личните предпочитания и интереси, въз основа на които може да се предполага, че кандидатът има добри комуникативни умения, способности за сътрудничество и за самостоятелна работа без непрекъснато насочване, организационни и ръководни способности, възможности за бързо обучение и професионално развитие, и др.4
      Документите на кандидатите, които са включени в краткия списък, се проучват допълнително с цел да се изгради първоночална хипотеза за модела на тяхното трудово поведение и представяне в рамките на предишните им трудови ангажименти и в процеса на обучението им. Счита се, че е голяма вероятността този модел на трудово представяне да се запази и в бъдеще. Във връзка с това се напомня известната мисъл на Лорд Байрон: “Най-добрият пророк на бъдещето е миналото.” Разбира се, на следващите етапи от подбора това се проверява и анализира чрез подходящи методи .
     5. Оценяване качествата на кандидата
      Основната цел е да се осигури допълнителна информация, въз основа на която да се предскаже с висока степен на точност бъдещото трудово поведение и представяне на кандидатите. Тази сложна задача се решава чрез подходящи методи, които трябва задълбочено да се познават и да се използват професионално.
      Един от основните проблеми пред селекционните методи е свързан с тяхната валидност и достоверност.
      Достоверността (Reliability) е съществена характеристика на прилаганите селекционни методи и отразява устойчивостта на измерванията, които са получени чрез тях. Това означава, че когато се измерват относително стабилни качества на кандатите (интелигентност, знания и умения), трябва да се стига до приблизително същите резултати при всяко следващо приложение на съответния селекционен метод. Така например, ако през седмицата измервате ежедневно своя ръст с метален метър, вие ще получите достоверни резултати, но ако го замените с лас- тична лента, сигурно ще се окаже, че вашият ръст се променя. В действителност вариациите са причинени от недостоверността на средството за измерване. По същия начин, ако организацията използва тестове, те трябва да осигуряват относително постоянни във времето (достоверни) резултати, като се има предвид, че измерваните характеристики са относително стабилни. Разбира се, ако се измерват променливи характеристики като нагласи и отношения, вече могат да се очакват вариации и в по-кратки периоди от време. Високата достоверност на използваните методи за подбор едва ли има някакво значение, ако е съпроводена с ниска валидност (Validity). Това е друга съществена черта на селекционните методи, отразяваща степента, в която измерваните характеристики са свързани с критериите за трудовото представяне на кандидататите. Възможно е даден тест да е достоверен, да осигурява устойчиви измервания, но в същото време да липсва достатъчна връзка между измерваното качество на кандидатите и равнището на трудовото представяне на съответната длъжност. Така например високата достоверност на теста за двигателно-моторни способности едва ли има някакъв смисъл, ако се прилага за оценяване на кандидати за счетоводна длъжност.
      Методите за оценяване качествата на кандидатите се характеризират с три типа валидност: съдържателна, конструктивна и критерийна.
      Съдържателната валидност (Content Validity) отразява степента, в която съдържанието на метода отговаря на съответната длъжност. Когато елементите в съответния селекционен метод са точен модел на работата в рамките на длъжността, то методът се характеризира със съдържателна валидност.
      Конструктивната валидност (Construct Validity) отразява степента, в която едно селекционно средство измерва качество, което е свързано с успешното трудово представяне на съответната длъжност. Обикновено тези качества са абстрактни - например интелигентността. Анализирането и доказването на конструктивната валидност е сложна и трудна дейност, която изисква усилията на професионалисти от областта на индустриалната психология.
      Критерийната валидност (Criterion-related Validity) отразява степента, в която съответният селекционен метод точно предсказва равнището на трудовото представяне или важни елементи от трудовото поведение. Критерийната валидност показва взаимоотношението между резултатите от оценката чрез съответния метод и определен критерий за трудовото представяне.
      Основните методи за оценяване на кандидатите са интервюто, тестовете и груповата селекция.
      Интервюто е най-често използваният метод за оценяване на кандидатите. Изследванията показват, че 95% от европейските работодатели използват интервюто при подбиране на работници и служители.
      Интервюто е целенасочен разговор с кандидатите, въз основа на който се събира допълнителна информация, за да се предскаже с висока степен на точност тяхното бъдещо трудово поведение и представяне. В този смисъл интервюто е сърцевина на селекционната процедура с няколко основни цели:
      -  да се верифицира съществуващата информация за кандидата и да се разшири, където е необходимо;
      -  да се оцени мотивацията и персоналните характеристики на кандидата;
      -  да се оцени доколко кандидатът има познания за длъжността и за организацията;
      -  да допринесе за изграждане и утвърждаване на добрия имидж на организацията.
      Интервюиращият трябва да съпостави изискванията на длъжността и на организацията с качествата на кандидата и да присъди оценка, отразяваща степента, в която кандидатът ще се справя успешно с трудовите задължения. Тази оценка ще е реална и обективна, ако интервюиращият:
      -  има пълна картина на длъжността, организа- цонната среда и изискванията към изпълнителя;
      -  познава задълбочено информацията от документацията за кандидата и има първоначална хипотеза за неговото бъдещо трудово поведение и представяне;
      -  умее да намира и да оценява данните, които го интересуват за качествата на кандидата.
      Интервюиращият трябва добре да познава кои са съществените трудови задачи и критични ситуации на съответната длъжност, с кого си взаимодейства изпълнителят при изпълнение на тези задачи и кои са ключовите качества за високоефективно изпълнение на трудовите задължения.
      Наред с това той предварително трябва да проучва информацията от представените документи на кандидата и да си съставя първоначална хипотеза за неговото трудово поведение и представяне в рамките на длъжността, структурното звено и на организацията като цяло. По време на самото интервю чрез подходящи средства този първоначален модел се допълва, при което интевюиращият трябва да си отговори на два основни въпроса:
      -  ще може ли кандидатът ефективно да изпълнява съществените трудови задачи и да реагира успешно в критичните ситуации;
      -  в каква степен той е мотивиран да изпълнява съответната длъжност?
      Осигуряването на тази информация зависи изключително много от съдържанието на въпросите, които се задават на кандидата. Те детерминират областите и точността на предоставяната от кандидата информация. Представянето на кандидата по време на интервюто се използва за предсказване на неговото бъдещо трудово поведение и затова въпросите трябва да са максимално свързани с длъжността и организационната среда. В литературата са известни два основни методологически подхода за определяне на тези въпроси. Преобладаващата част от авторите препоръчват въпросите за интервюто да се формират на базата на задълбочено проучване на съдържанието и особеностите на длъжността и нейната организационна среда. При такъв подход се увеличават възможностите за нарастване на валидността и достоверността на интервюто като селекционен метод. В същото време този подход предполага допълнителни разходи за селекционната процедура и висок професионализъм на интервюиращите. На практика често се прилага другият подход- при формиране на въпросите за интервюто се използват предлаганите в специализираната литература примерни списъци от въпроси. Принципният проблем при подбора и използването на тези въпроси е тяхната обвързаност с успешното изпълнение на определена длъжност. Счита се, че използването на въпроси, които не са сързани с конкретната длъжност, създава условия за намаляване на достоверността и валидността на интервюто. Въпреки многобройните критики списъците с препоръчителни въпроси за интервюиране не са за пренебрегване, особено когато няма време за по-сериозна подготовка на селекционния процес.
      За реализиране на целите на интервюто могат да се използват различни степени на предварително планиране на въпросите. Това става основа за формирането и съществуването на трите основни типа интервю: неструктурирано, полу структурирано и структурирано.
      При неструктурираното интервю въпросите към кандидатите не се определят предварително и разговорът според конкретния случай покрива различни области от техните знания, умения, интереси и намерения.
      При полуструктурираното интервю определена част от въпросите към кандидатите се планират предварително. Така например американският изследовател по проблемите на интервюирането Джон Дрейк препоръчва на всички кандидати да се задават въпроси, които да осигуряват информация за четирите основни аспекта на техните качества - знания и умения свързани с длъжността; обща интелигентност; мотивация и активност; индивидуални особености на характера, свързани с изискванията на длъжността. Наред с това по време на интервюто могат да се задават други непланирани въпроси.
      При структурираното интервю всички въпроси са планирани предварително и се задават по определен ред на всеки кандидат. Тук се известни няколко методически подхода, които са в основата на трите разновидности на структурното интервю: традиционно (моделно) интервю, ситуационно интервю и поведенчески-описателно интервю. При традиционного структурно интервю предварително планираните въпроси последователно покриват основните области от живота на кандидата: образование, трудова кариера, обществени ангажименти, свободно време и интереси. При поведенчески-описателното интервю се формират въпроси, чрез които се проучват действителните реакции и действия на кандидаите в техния досегашен житейски и трудов път. Разбира се, в тези случаи е доста трудно да се прецени дали и за в бъдеще кандидатът ще демонстрира същите реакции и поведение при условията на новата длъжност. Един опит за преодоляване на този недостатък е ситуационното интервю. При него се използват въпроси за определяне на реакциите на кандидата в определена ситуация, която е пряко свързана с предлаганата длъжност. По този начин могат да се преценят познанията на кандидата за техниката и технологията на съответните трудови задачи и желанието му за работа. В практиката много често се използва комбинация от описаните видове интервю. В литературата се налага становището, че предсказа- телната валидност на интервюто нараства, ако се увеличават елементите, които са характерни за ситуационното интервю.
      При оценяване на качествата на кандидатите по време на интервю с оглед на изискванията на длъжността в литературата се предлагат три основни подхода: оценяване чрез присъждане на бални оценки на всяко от ключовите качества на кандидата; оценяване чрез скали и оценяване чрез обобщени съждения.
      При оценяването чрез бални оценки всяко качество, което се оценява по време на интервюто, получава бална оценка (например от 1 до 10), а общата оценка е сума от претеглените оценки на всяко качество.
      При оценяване чрез метода на скалите за всяко изисквано качество се представят по две крайни твърдения, между които има няколко (обикновено пет) разделения, където оценяващият нанася своята оценка. Крайната оценка от интервюто е сума от претеглените оценки на всички качества. Критиците на първите два метода твърдят, че е нелогично да се сумират оценки за разнородни качества като знания, мотивация, интереси и т.н. Във връзка с това те препоръчват кандидатите да се оценяват по метода на обобщените съждения и всеки от тях да получи сумарна оценка въз основа на цялостното впечатление от неговото представяне в разговора.
      По време на интервюто се събира значителен обем от информация за няколко кандидати, при което е възможно да се забравят някои важни данни и впечатления. Във връзка с това се препоръчва интервюиращият да си води бележки, като използва различни варианти на формуляри за оценяване.
      Всеки от посочените подходи се стреми да ограничи субективните елементи в процеса на оценяване на кандидите. Въпреки всичко интервюто си остава най-критикуваното средство за селекция главно поради своята относително ниска предсказателна валидност и често се съчетава с другите методи за оценяване качествата на кандидатите.
      Тестовете за оценяване качествата на кандидатите се характеризират с относително висока валидност и достоверност спрямо останалите селекционни методи. Чрез тях се установява до каква степен хората се различават помежду си по определени качества на основата на предварително разработени стандарти.
      Тестовете, които се прилагат за оценяване на кандидатите, трябва да са достоверни и валидни за тях- ното трудово представяне.
      Достоверността на тестовете означава, че те трябва да дават постоянни измервания в различни периоди от време и в различни райони. Така както транспортирът може да се използва за измерване на големината на ъглите в различни райони и сезони, така и тестовете трябва да могат да се използват за измерване на определени качества на кандидатите по различно време и на различно място.
      Валидността на тестовете означава, че те трябва да измерват качества, които имат силна връзка с трудовото представяне на кандидадатите. Така например тестът за механични способности ги измерва много точно, но резултатите от него не могат да се използват за подбор на кадри за длъжности, чието успешно осъществяване не зависи от механичните способности (например банков консултант, преподавател по история и др). Поради всичко това тестовете могат да се проучват, прилагат и интерпретират коректно само от професоналисти, които добре познават техните характеристики и особености. В противен случай приложението им е безсмислено и неефективно.
      Разнообразните тестове, които намират приложение при подбора, обикновено се систематизират в три основни групи: тестове за постижения; тестове за обща интелигентност и способности; тестове за индивидуалност.
      Тестовете за постижения измерват степента, в която една личност разполага със знания и умения, придобити по пътя на формалното обучение и чрез личен опит. Те се организират и провеждат най-чес- то като писмени и устни изпити по определен кръг предварително обявени въпроси и измерват знанията на кандидатите във връзка с основните им трудови задължения на съответната длъжност. Една по- конкретна форма на тест за постижения са тестовете, при които кандидатът трябва да изпълни част от своите бъдещи трудови задачи - например работа с определен софтурен продукт, изготвяне на определен счетоводен документ и др. Много често тези изпити се провеждат в началото на селекционната процедура и служат като филтър за допускане до интервюто.
      Тестовете за обща интелигентност и способности оценяват потенциалните възможности на кандидатите за по-нататъшно обучение чрез различни форми, което е особено важно за съвременните условия. Те започват да се прилагат в началото на века най-напред, за да предсказват академичния потенциал и успеха на малките деца в процеса на тяхното обучение в училище. Във връзка с това придобива широка популярност така нареченият коефициент на интелигентност (IQ - intelligent quotient). По-късно започват да се използват като средство за измерване на общите умствени способности на кандидатите за работа. Те са доказали своята полезност при подбора на ръководители, служители, продавачи и висококвалифицирани работници. Прилаганите в САЩ широко известни Wonderlic Personnel Test (12-минутен) и ThurstoneTest (20 минутен) са особено популярни сред работодателите, когато подбират служители и продавачи.
      Тестовете за способности измерват степента на персонална сръчност в определена област. Най-известни в тази група са тестовете за способности за работа с числа, за вербални способности, за двига- телно-моторни способности и др.
      Тестовете за числови способности измерват:
      -  скоростта и точността, с която кандидатът може да събира, изважда, умножава и дели числа;
      -  уменията за работа с дроби и проценти;
      -  умения да се разкрива връзката между числа и групи числа.
      Тестовете за вербални способности измерват:
      - богатството на речника;
      -  способността бързо да се подреждат думите в изречения;
      - яснота на мисълта и на изразяването.
      Тестовете за двигателно-моторни способности измерват скоростта, координацията и други характеристики на човешките движения и особено сръчността на ръцете. Те се използват при подбор на работници за поточни линии, оператори на машини и др.
      Поради относително високата предсказателна валидност на тестовете за способности Американската служба по заетостта след многогодишни изследвания (над 45 години) започва да прилага в своите регионални офиси и да предлага на работодателите да използват един Общ пакет от тестове за способности - General Attitute Test Batery, чрез който се измерва: общата интелигентост, вербалните и числовите способности, пространствените възприятия и сръчност на ръцете и пръстите. Общият пакет обхваща 12 части (теста), които изискват да се изпълнят познати задачи за определено време - да се сравняват думи и имена, да се правят изчисления, да се разбират и обобщават текстове и др5.
      Тестовете за индидуалност измерват персонални черти, които влияят върху типичното поведение на човека, а оттам и върху успешното изпълнение на неговите трудови задължения. Въз основа на това се правят заключения за комуникативните, ръководните и организационни способности, за инициативността, за адаптивността и др. Широка популярност в това отношение имат тестовете на Ма- йер-Бригс, на Джилфорд и Цимерман, на Катъл и др., чрез които се изследва активността, сдържаността, въздействието върху околните, емоционалната зрялост, обективността, аналитичните способности и др.
      При оценяване на характеристиките на индивидуалността се използват два основни практически инструмента:
      Въпросници, чрез които се оценяват традиционните поведенчески модели. Особена популярност имат въпросниците, разработени от Катъл и от Са- вил-Холдсорд.
      Инструментариумът, който предлага Катъл, е известен като Модел на 16-те личностни фактора, въз основа на който се изследва и представя “профил на кандидата” по отношение на неговата активност, сдържаност, дисциплинираност, упоритост и т.н. Професионалният личностен въпросник на Савил- Холдсорд измерва и оценява различни измерения на индивидуалността.
      - интерпретация на спонтанните реакции на кандидата спрямо определен визуален стимул. В това отношение най-известни са:
      -  интерпретация на асоциациите и мислите по отношение на формата на произволно мастилено петно - Rorschard Ink-Blot Test;
      -  интерпретация на отговори спрямо серия от изображения - Thematic Appretiation Test.
      Поради изключителната сложност при интерпретацията тези тестове се прилагат само от професионалисти. Това оскъпява селекционната процедура и обяснява факта, че тестовете за характеризиране на индивидуалността се прилагат най-често при подбор на ръководен персонал, който има ключово значение за развитието на организацията.
      Обикновено резултатите от тестовете се използват за изключване на неподходящите кандидатури. Например кандидат, който е показал ниски равнища на емоционална зрялост, трудно ще се справя с длъжност, която е съпроводена с постоянно напрежение. По същия начин могат да се коментират и резултатите от тестовете за вербални способности, когато се подбират кадри за длъжност, която изисква непрекъсната директна комуникация с клиенти.
      Груповата селекция води своето начало от дейността по подбор на офицери в британската армия през Втората световна война. В процеса на тази селекция се въвежда така наречената групова дискусия по определен проблем. В групата се включват 8-10 кандидати, които свободно обсъждат възможните решения на поставен предварително въпрос. След това всеки кандидат получава оценка въз основа на няколко основни критерия: междуличностни реакции, насочване на дискусията и принос за решаване на поставената задача.
      След войната този метод се адаптира в процедурата за селекция на служители за държавните учреждения, а по-късно и за компаниите. Използва се същият подход - на група от 7-8 кандидати се поставя определена задача, в която се описват основните данни и ограничителните условия. В продължение на няколко работни дискусии трябва да се стигне до определено решение. Цялата дискусия се наблюдава от опитни консултанти, които оценяват кандидатите по различни критерии: задълбоченост на мисленето, плодотворност на идеите, способности за писмено и устно представяне на идеи, въздействие върху околните, упоритост и настоятелност, способност да се разбират и възприемат полезните идеи, емоционална зрялост и др. Във връзка с това придобива популярност терминът “центрове за оценяване”, където създават към американската компания ATT през 50-те години. Обикновено груповата селекция се осъществява в две основни разновидности: дискусия по предварително формулиран проблем и дискусия по проблем, който групата сама формулира.
      Предимството на груповата селекция е, че дава възможност да се оцени широка гама от качества на кандидатите в обстановка близка до реалността през един по-продължителен период от време в сравнение с интервюто. В същото време този метод е доста по-скъп, тъй като изисква разходи за подготовка, провеждане и оценяване на кандидатите в процеса на дискусията, която може да продължи 2-3 дена. Изследванията показват, че средните разходи за подбор на подходящи кадри чрез групови селекционни процедури се движат в интервала от 5000 до 20 000 долара на длъжност. Високата цена ограничава неговото приложение предимно при подбор на висши ръководни кадри за компаниите.
      Изследванията показват, че посочените три основни метода за оценяване на качествата на кандидатите се прилагат комбинирано и в различна поредност, като се отчитат същността, целите и особеностите на всеки от тях. Независимо от това каква комбинация от методи се използва, на този етап качествата на всеки кандидат трябва да се оценяват от гледна точка на изискванията на длъжността и нейната организационна среда . Изработеният модел на трудовото поведение и трудово представяне на кандидата хипотетично се поставя в бъдещата работна ситуация и се преценява доколко той ще може успешно да се справя с определената длъжност и да се впише в организацинната среда .
     6.Взимане на решение
      Основната цел е да се избере този кандидат, чиито качества най-плътно отговарят на изискванията на длъжността и на нейната организационна среда. Това решение се базира на резултатите от предишните етапи по оценяване на кандидатите, но практиката показва, че преди да направят окончателния избор, организациите изискват допълнителна информация по линията на препоръки и медицински документи. В някои случаи това може да стане още в началото на селекционната процедура. Това изисква да се обобщи и да се прецени информацията от предишните етапи да се допълни от информация въз основа на проучените препоръки и документите от медицинските прегледи.
   
Информация и оценка на кандидатите въз основа на представените документи и формуляриИнформация и оценка въз основа на прилаганите селекционни методи (интервю, тест, групова селекция)Информация и оценка на кандидатите въз основа на проучените препоръки Информация и оценка на кандидатите въз основа на документите от медицински прегледи	?				    ?				?		       
Подход и начина на обобщаване и оценяване на информацията за кандидата					   ?
Вземане на решениеТаблица №2, Решението като процес на обобщаване и преценяване на информацията за кандидатите, Управление на човешките ресурси, Шопов, Д., Атанасова, М.
      От представената схема още веднъж се вижда, че решението е резултат от продължителен оценъчен процес, включващ четири основни модула - най-вече резултатите от проучване на документите на кандидатите (модул 1) и от приложението на основните селекционни методи - интервю, тест и групова селекция (модул 2).
      На този етап върху решението може да влияе и информация от два други източника, каквито са препоръките (модул 3) и медицинските сертификати (модул 4) на кандидатите. Въпреки че не може да се говори за задължителни правила, по-голямата част от организациите изискват препоръки и медицински сертификати в края на селекционната процедура. При използване на информацията от препоръките възниква въпросът за нейната надеждност. Обикновено кандидатите посочват за препоръчители хора, които са склонни да ги преценяват в благоприятна светлина и познават техните действия и поведение в обстановка, който се различава от условията на длъжността и организацията, за която кандидатстват. Въпреки това работодателите не пренебрегват възможността да ползват информация от препоръките в следните насоки:
      - за верифициране на информацията, която е събрана за трудовия стаж, образователната подготовка и други качества на кандидата от представените документи и по време на интервюто, за оценяване качествата на препоръките, които имат по-голяма ценност, ако са от професионалисти и специалисти в съответната област;
      -  за определяне на степента, в която препоръчващият познава кандидата.
      Възможно е препоръките да не са в писмена форма, а информацията да се получи чрез директна среща или по телефона. За някои високотговорни длъжности тази задача може да се възложи и на специализирани агенции за събиране на необходимата информация за кандидатите. Изследванията показват, че използването на телефонната комуникация в случая се характеризира с някои предимства:
      -  относително по-евтино средство от директните срещи и възлагане на агенция да осъществи проучването;
      -  възможност за директно изясняване на някои съществени въпроси;
      -  събира се повече информация в сравнение с писмените препоръки;
      -  възможно е да се използва предварително подготвен формуляр с въпроси, което улеснява и ускорява разговора.6
      Чрез телефонен разговор се търси отговор на няколко основни въпроса, които обикновено са написани предварително: в каква степен се е справял кандидатът с предишните си трудови задължения, умее ли да работи без постоянно насочване и контролиране, кои са неговите силни и слаби страни и др.
      Главният проблем при осигуряването на ефективен телефонен контакт е евентуалното нежелание да се предоставя информация по проблем, който вече не интересува пряко събеседника. За решаване на тази задача специалистите от отдел “Управление на човешките ресурси”, които обикновено събират данните за кандидатите, използват специални техники и подходи.
      При вземане на решението е възможно да се ползва и информация за здравословното състояние на кандидатите. Тази информация дава възможност на работодателя предварително да ограничи случаите на назначаване на хора, чиито психофизиологични параметри и здраве биха пострадали от работа на съответната длъжност. Едновременно с това се създават условия за предпазване на останалата част от персонала от евентуални заразни заболявания и се намалява възможността за последващи злополуки и отсъствия поради болест.
      Един от основните проблеми при вземане на решението е начинът на използване и съчетаване на информацията от различните методи за оценяване на кандидатите. В това отношение в литературата се предлагат два основни подхода: мултипликационна регресия и последователно пресяване на кандидатите.
      Конкретният избор на подход за обобщаване на информацията за кандидатите зависи от особеностите на всеки конкретен случай, но практиката показ ва, че по-широко се прилагат варианти на втория подход - последователно пресяване чрез препятствия.
      След обобщаване и оценяване на информацията за кандидатите се вземат серия от решения, които могат да се обобщят в четири основни групи7, представени на фигура 6.
А-правилно решение от типа
„правилно одобрен кандидат“Г-правилно решение от типа
„правилно отхвърлен кандидат“Б-неправилно решение от типа
„неправилно одобрен кандидат“В-неправилно решение от типа
„неправилно отхвърлен кандидат“
фиг. 6.. Основни видове решения при подбор на персонал
      За да се повиши ефективността на подбора, трябва в общия случай да си максимизира броят на правилните попадения и да се сведат до минимум грешните решения. Един от факторите в това отношение е компетентността на рьководителите о г всички равнища по проблемите на подбора на персоната, която се усъвършенства не само по метода на опита и грешките, а преди всичко чрез целенасочено обучение по тези проблеми. През последните години организациите вече се стремят да повишават знанията и уменията на ръководителите в това направление предимно чрез краткосрочни семинари в рамките на компанията .
      7.Назначаване на нови работници и служители
      След като се определят подходящите кандидати за вакантните длъжности, те трябва да бъдат наети на работа в организацията, трябва да се уредят техните трудови правоотношения.
      Основанията за възникване на трудови правоотношения у нас, които са регламентирани в Кодекса на труда, са три - трудов договор, избор и конкурс.
      Трудовият договор като основание за възникване на трудово правоотношение е договор за наемане двустранно споразумение между работника или служителя и съответния работодател, по силата на което работникът или служителят му предоставя за ползване своята работна сила, като се задължава да следва неговите указания при изпълнение на възложената му работа в рамките на определеното работаю време. Срещу това, работодателят се задължава да създаде определени условия за работа и да възмезди положения труд с уговореното трудово възнаграждение.
      Трудовият договор се сключва за изпълнението на определена работа или функция или за извършването на определена дейност, които нямат еднократен характер и се повтарят циклично във времето.
      Често у нас трудовият договор се подменя с граждански договор. Гражданският договор или договорът за изработка също така е двустранно споразумение между работник или служител и работодател. И при него се полага труд срещу определено възнаграждение. Между тези две споразумения обаче има няколко съществени различия:
      -  Лицето, което работи по трудов договор, дължи на работодателя работна сила в рамките на определено работно време за извършването на повтарящи се операции, функции или работи. За разлика от това лицето, което работи по граждански договор, дължи на работодателя постигането на даден резултат, т.е. той приема задължението да извърши еднократно дадена работа.
      -  При трудовия договор работникът или служителят се намира в подчинение на реда, на организацията на труда и на дисциплината, установени от работодателя, задължава се да спазва неговите указания и разпореждания при изпълнение на възложената му работа в рамките на определеното работно време. За разлика от това при гражданския договор изпълнителят е независим в производствено и в организационно отношение от възложителя, който се интересува единствено от получаването на уговорения резултат с уговореното качество и в уговорения срок.
      -  Задълженията, които поема работникът или служителят при сключването на трудовия договор, винаги се изпълняват лично от него. За разлика от това при наличието на граждански договор не е задължително уговореното в него да се извърши лично от страната изпълнител; Тя носи отговорност за изпълнението на договора пред възложителя, но тази отговорност не предполага задължително лично изпълнение на уговорената работа.
      -  При работа по трудов договор работникът или служителят не носи риска за стопанските резултати от своята дейност, както и за стопанските резултати от дейността на организацията, с която се намира в трудово правоотношение. За разлика от това при работа по граждански договор страната изпълнител по него носи изцяло риска за резултатите от своята дейност по повод и във връзка с неговото изпълнение.
      -  От работата по трудово правоотношение произтича определена законодателна закрила по отношение на работното време, почивките, отпуските, обезщетенията, задължителното соци- ално и здравно осигуряване, задължителното осигуряване за риска “безработица” и др. За разлика от това гражданският договор не предполага никакви права на изпълнителя по отношение на неговата трудово-правна защита.
      За да бъде назначен на работа в организацията по трудов договор, работникът или служителят трябва да представи определени документи:
      -  документ за самоличност, който се връща веднага;
      -  документи за придобито образование, специалност, квалификация, правоспособност, научно звание или научна степен, когато такива се изискват за длъжността или за работата, за която лицето кандидатства;
      -  документи за стаж по специалността, когато за длъжността или за работата, за която лицето кандидатства, се изисква притежаването на такъв трудов стаж;
      -  документ за медицински преглед при първона- чално постъпване на работа или след преустановяване на трудовото правоотношение за срок над три месеца;
      -  свидетелство за съдимост, когато със закон или с нормативен акт се изисква удостоверение за съдебно минало;
      -  разрешение от съответната териториална инспекция по труда, ако лицето не е навършило 16 години или е на възраст от 16 до 18 години.
      Съдържанието и структурата на трудовия договор в основни линии се определят от Кодекса на труда. В него задължително и най-малко трябва да се съдържа информация за мястото на работа, за характера на работата и за трудовото възнаграждение на работника или служителя.
      За място на работата обикновено се приема седалището на организацията, но ако тя има клонове с различно положение, различни управления, отдели, служби, сектори, производства, цехове, участъци и др. това трябва да се уточни в трудовия договор1.
      Характерът на работата в преобладаващата част от трудовите договори се свежда до записването на конкретното наименование на длъжността, за която се наема работникът или служителят или неговата специалност. Това, разбира се, не може да отрази дос- татъчно добре конкретната трудова функция на работника или служителя, съдържанието на операциите, които той трябва да изпълнява в рамките на тази своя функция, както и условията на работната среда, в които той изпълнява своите трудови задължения. Ето защо Кодексът на труда задължава работодателя да запознае работника или служителя с длъжността, която той трябва да изпълнява по трудов договор, съответно с професионално-квалификационната характеристика на тази длъжност.
      Конкретният размер на трудовото възнаграждение в трудовия договор се уговаря между работодателя и работника или служителя. При това трябва да се има предвид, че:
      - В трудовия договор се посочват отделно основната заплата и допълнителните трудови възнаграждения, ако такива са предвидени в закон, нормативен акт на правителството, колективен трудов договор, за които е постигнато съгласие между работодателя и отделния работник или служител - страни по трудовия договор;
      - Когато в организацията е подписан колективен трудов договор между работодателя и съответната организация на работниците и служителите, в трудовия договор на новия работник или служител не може да се уговаря по-нис- ко основно или допълнително трудово възнаграждение от това, което е предвидено в колективния трудов договор или споразумение. В такива случаи обикновено в трудовите договори се възприема уговореното в колективния трудов договор за съответната длъжност или ра- ботно място (ако има такава конкретна договореност между страните)8.
      - В трудовия договор се уговаря и начинът, по който ще се определя фактическият размер на трудовото възнаграждение на работника или служителя, конкретната система на работната заплата - според времетраенето или според изработеното (според постигнатите резултати на работното място или от групата). И в този случай, ако в организацията е подписан колективен трудов договор, в трудовия договор се възприема уговореното в колективния трудов договор за съответното работно място или длъжност (ако има такава конкретна договореност между страните).
      Освен посочените дотук параметри в трудовия договор могат да се уговарят и други условия, свързани с предоставянето и използването на работната сила, които представляват интерес и за двете страни на споразумението и са уговорени между тях. При това разширяване на индивидуалното договаряне на работодателя с отделни работници или служители обаче се предявява едно съществено изискване към съдържанието на трудовия договор - в него не могат да се уговарят условия, които са по-неблагопри- ятни от тези в колективния трудов договор, ако такъв е подписан в организацията.
      Нашето трудово законодателство предвижда и възможността в трудовия договор работникът или служителят и работодателят да се уговарят и за:
      -  времетраенето на трудовия договор;
      -  срокът за постъпване на работа;
      -  нормалната продължителност на работното време;
      -  намаленото работно време;
      -  непълното работно време;
      -  размерът на платения и удължен годишен отпуск;
      -  размерът на допълнителния платен годишен отпуск;
      -  размерът на обезщетенията при уволнение и др.
      В зависимост от потребностите на организацията тя може да използва няколко разновидности на трудовия договор:
      - трудов договор за неопределено време;
      - срочен трудов договор;
      - трудов договор със срок за изпитване.
      Трудовият договор за неопределено време е онова
      споразумение между работодателя и работника или служителя, в което не е уговорено друго за срока на неговото действие. Той е основната разновидност на трудови договори, които се използват в нашата практика. За негово основно предимство се счита това, че създава голяма сигурност за работниците и служителите, формира у тях чувството за стабилност на работата, което се отразява положително върху тяхната трудова мотивация. Тази разновидност на трудовия договор обаче създава проблеми на организацията, когато, поради пазарната конюнктура, тя трябва да приведе числеността на своите човешки ресурси в съответствие с размера на продуктите и услугите, които могат да намерят реализация на пазара, т.е. при прекратяване на трудовите правоотношения.
      Срочният трудов договор е такова споразумение между работодателя и работника или служителя, в което се определя продължителността на трудовото правоотношение (три месеца, шест, месеца, 1 година и т.н.) или времето на това трудово правоотношение (от тази до тази дата).
      Законът допуска четири разновидности на срочния трудов договор:
      -  Срочен трудов договор за определен срок, който не може да бъде по-дълъг от 3 години, ако в закон или в акт на правителството не е предвидено друго. Кодексът на труда обаче допуска възможността да се сключи срочен трудов договор с продължителност до 6 години при наличието на договор за придобиване на квалификация.
      -  Срочен трудов договор до завършване на определена работа. В този случай наложително е в трудовия договор да се определи работата, която трябва да се завърши, и от която произтича трудовото правоотношение. Доколкото водещото в този срочен трудов договор е завършването на определена работа, дотолкова той може да продължи и повече от 3 години, ако работата го изисква.
      -  Срочен трудов договор за заместване на работник или служител, който отсъства от работа. Тази форма на срочен трудов договор обикновено се използва, когато работникът или служителят е в отпуск по болест, в отпуск по майчинство, отпуск поради временна нетрудоспособност, неплатен отпуск, творчески отпуск и други, и работата изисква да му се намери заместник до неговото завръщане. Тя може да се използва независимо от това, дали титулярът, който трябва да се замести, работи на срочен или на безсрочен трудов договор. Срочният трудов договор за заместване е в сила до завръщането на титуляра.
       Срочен трудов договор за работа на длъжност, която се заема с конкурс - за времето, докато бъде заета въз основа на конкурс. В случая става дума за длъжност, която е свободна и е обявена за заемане чрез конкурс. На тази свободна длъжност, до провеждането на конкурса и до нейното заемане от лицето, което го е спечелило, може да се сключи срочен трудов договор.
      Срочният трудов договор при заемането на вакантна длъжност или работно място се превръща в трудов договор за неопределено време, ако:
      -  работникът или служителят продължава да работи след изтичането на уговорения срок 5 или повече работни дни без писмено възражение от страна на работодателя;
      -  длъжността или работното място са свободни, което означава че в длъжностното разписание или в производствения щат има свободни места за съответната длъжност или работно място.
      Счита се, че срочният трудов договор предоставя по-големи възможности на работодателя за постигане на гъвкава заетост, когато това се налага от промяна в пазарната конюнктура.
      Трудовият договор със срок за изпитване (с изпитателен срок) може да има срок на действие до 6 месеца. Той е разновидност на срочен трудов договор. Законът предвижда два случая, когато може да се сключи такъв срочен трудов договор:
      -  когато длъжността или работата изискват да се провери дали работникът или служителят може да я изпълнява успешно и ефективно;
      -  когато работникът или служителят желае да провери дали работата е подходяща за него.
      В срока за изпитване не се включва времето, през което работникът или служителят е бил в законно установен отпуск или по други уважителни причини не е изпълнявал работата, за която е сключен трудовия договор със срок за изпитване. Това означава, че реалният срок на този трудов договор може да бъде и по-продължителен от 6 месеца.
      През времето, в което действа трудовият договор със срок за изпитване, всяка една от страните по него може да го прекрати без предизвестие. Той обаче се превръща в трудов договор за неопределено време, ако не бъде прекратен, от която и да е от страните до изтичане на срока за изпитване.
      Тази форма на срочния трудов договор е много ефективна за работодателя, макар че поне засега тя се използва сравнително ограничено в нашата практика. Реалното й приложение обаче е свързанопреди всичко с наемането на безработни. Тя има ограничено приложение за случаите, когато се привличат работници и служители, които имат работа и търсят по-добре платена заетост.
      Изборът като основание за възникване на трудовото правоотношение предполага наличието на:
      -  длъжности заемани въз основа на избор, които
      - се установяват в закон, нормативен акт на правителството или в устав2;
      -  изборна длъжност, която е свободна или предстои да бъде освободена, както и на продължително отсъствие на лицето, което я заема:
      -  писмено съгласие на кандидата за съответната изборна длъжност;
      -  изборно тяло установено в закон, в акт на правителството или в устав;
      -  проведен успешен избор.
      Трудовото правоотношение, основано на избора възниква в момента, в който кандидатът е обявен за избран, а изпълнението на задълженията по трудово правоотношение започва с постъпването на избраното лице на работа, което трябва да стане в 2-седмичен срок от получаването на съобщението за избора (по уважителни причини - до 3 месеца).
      Трудовото правоотношение, възникнало от избор, е срочно. То обаче продължава и след установения срок до избирането на друго лице за длъжността.
       Конкурсът като основание за възникване на трудовото правоотношение през последните години намира все по-широко приложение в нашата практика. Освен традиционного му приложение в системата на висшето образование и научната сфера, той се използва и при назначаване на ръководители на средни училища, на организации в материалната и нематериалната сфера, а напоследък и на ръководители на функционални звена в организациите. При това обаче трябва да се прави разлика между конкурса при възникване на трудовото правоотношение и конкурса като основание за възникване на трудово правоотношение.
      Конкурсът при възникването на трудовото правоотношение заимства определени моменти на конкурса - състезателност, сравнителна оценка на качествата на кандидата от определен колективен орган(конкурсна комисия) и др., който прави преценка на качествата на кандидатите и предложение на работодателя за учредяване на трудовото правоотношение. Работодателят обаче не е длъжен да приеме предложението, което му прави комисията.
      Конкурсът като основание за възникване на трудовото правоотношение е нещо по-различно. При него трудовото правоотношение възниква, като се следва определена процедура и въз основа на решението и заключението на конкурсната комисия, с което работодателят е длъжен да се съобрази.
      Конкурс може да се провежда за заемане на всяка длъжност, освен за длъжност, за която е предвидено да се заеме въз основа на избор. Конкретната длъжност, която може да се заеме въз основа на конкурс, се определя в закон, нормативен акт на правителството от министър или ръководител на друго ведомство или от работодателя.
Конкурсът може да се обяви, когато:
      -  длъжността, която е предвидена за заемане чрез конкурс, е свободна;
      -  длъжността, която е предвидена да се заеме чрез конкурс, предстои да бъде освободена;
      -  лицето, заемащо съответната длъжност, отсъства продължително, за времето до завръщането му.
      Длъжността, определена като конкурсна, се заема само въз основа на конкурс. Тя може да се заеме със срочен трудов договор само за времето, докато бъде заета въз основа на конкурс.
      Конкурсът се обявява от работодателя чрез централния или местния печат или по друг подходящ начин. Обявлението в него трябва да съдържа информация за:
      -  наименованието на организацията, която обявява конкурса, мястото и характера на работата и изискванията за длъжността;
      - начинът за провеждане на конкурсанеобходимите документи, мястото и срока на подаването им, който не може да бъде по-кратък от 1 месец.
      На кандидатите за заемането на вакантната длъжност или на свободното работно място, задължително се предоставя и съответната длъжностна характеристика, за да се запознаят с нея.
      Допускането на кандидатите до конкурса се извършва от комисия, която се назначава от работодателя. Основното й предназначение е да провери редовността и пълнотата на представените документи, както и това дали кандидатите в конкурса отговарят на формалните изисквания, които се предявяват към тях.
      На кандидатите, които не са допуснати до конкурса, трябва да се предостави писмено съображенията за отказа. Те могат да направят възражение пред работодателя, обявил конкурса в 7-дневен срок от съобщението, а работодателят - в 3-дневен срок от получаването на възражението трябва да реши въпроса окончателно.
      На кандидатите, които са допуснати до конкурса, трябва да се съобщи писмено датата, часът и мястото на провеждането на конкурса.
      Конкурсът се провежда от специална комисия, назначена от работодателя за тази цел. Тя провежда конкурса по начина, по който е обявен, оценява професионалната подготовка и другите качества на кандидатите, необходими за заемането на длъжността и класира само успешно издържалите конкурса.
      Трудовото правоотношение в този случай възниква с лицето, което е класирано на първо място. Ако то не постъпи на работа в 2-седмичен срок от получаването на съобщението, а при уважителни причини - в срок до 3 месеца, трудовото правоотношение възниква със следващия в класирането, за което той се уведомява писмено .
   
   





ГЛАВА ВТОРА
Анализ на системата за подбор на персона в Глобул
     1.Обща характеристика на дейността на Глобул
      GLOBUL присъства на българския пазар от 2001 г. През първата година от съществуването си, компанията е обявена за най-голямата инвестиция „на зелено“ в страната и получава отличието „Инвестиция на годината“.
      През август 2005 г. 100% от акциите на компанията са закупени от COSMOTE Group. Година по-късно компанията променя своята корпоративна идентичност, за да отрази промяната в собствеността и да отбележи нов етап в развитието си като част от групата на COSMOTE. През следващите години GLOBUL постепенно разширява своята клиентска база, а направените значителни инвестиции в разширение и оптимизация на мрежата позволяват на оператора да предлага на своите абонати висококачествени телекомуникационни услуги.
      През 2008 г. компанията инвестира над половин милион лева в обучение на служителите си с цел повишаване на ефективността при обслужване на клиентите и постигане на по-високо ниво на удовлетвореност. През същата година GLOBUL стартира и дългосрочната си стратегия за екологична устойчивост GLOBUL Green. За първи път, българска телекомуникационна компания предлага цялостен план от мерки и инициативи, насочени към намаляване на въздействието й върху околната среда, насърчаване на рециклирането и повторната употреба на мобилни устройства и подкрепата на значими обществени проекти в тази насока.
      От август 2013 г. GLOBUL е част от Telenor Group – водеща телекомуникационна компания, която оперира в 13 държави в Европа и в Азия, и има над 150 милиона абонати. Telenor започва дейността си в Норвегия през 1855 г. и през годините се утвърждава като лидер в областта на телекомуникациите. Компанията непрекъснато разширява дейността си с цел да предложи на своите клиенти най-иновативните и функционални телекомуникационни решения.
      Компанията предоставя на своите клиенти пълния спектър от телекомуникационни услуги: мобилни, фиксирани и пренос на данни, за да гарантира свобода и удоволствие от общуване без ограничения. GLOBUL инвестира непрекъснато в иновативни решения, за да отговаряме на постоянно променящите се нужди на нашите клиенти. Към края на юни 2013 г. GLOBUL има над 4,6 милиона потребители, услугите на компанията са достъпни за 99.98% от населението на България и на 99.49% от територията на страната, а UMTS мрежата на компанията покрива 94.88% от населението на страната.
      Компанията притежава и лиценз за фиксирана телефония. GLOBUL бе първият мобилен оператор в България, който предложи на пазара интегрирано решение за фиксирана и мобилна телефония – т.н. мобилна виртуална частна мрежа (mVPN), както и първата SIM карта с два мобилни номера GLOBUL 2in1. В края на 2007 г. предостави фиксирана телефония на своите корпоративни клиенти с услугата GLOBUL Office Zone, а през 2008 г. започва да предлага фиксирани услуги за частни абонати чрез иновативното комуникационно решение GLOBUL Student Zone.
      Компанията първа предлага на пазара смартфоните с марка iPhone, а също така включва в портфолиото си устройствата BlackBerry, чрез които потребителите получават лесен и сигурен достъп до мобилна телефония, електронна поща, интернет, личен органайзер и корпоративни приложения в едно устройство.
      През 2011 г. GLOBUL пръв предложи гаранция за качеството на услугите си с предложението Welcome Guarantee, a година по-късно представи първото по рода си електронно портмоне GLOBUL iPay. Компанията отбеляза своята десета годишнина, като дари десет линейки на Центровете за спешна помощ в страната. През същата година GLOBUL стана един от първите собственици на 100% електрически автомобил в България - Peugeot iOn. 
      GLOBUL предлага своите продукти и услуги в над 420 търговски обекта в цялата страна, сред които над 280 представителни магазина на GLOBUL и GERMANOS и над 140 магазина на официалните партньори Global Net Solutions и Internity.
      Зад успехите на GLOBUL и GERMANOS стоят мотивацията и решимостта на служителите.  GLOBUL вярва, че успешната социална стратегия на всяка компания започва с отговорността към хората, които градят нейния успех и доброто й име. Грижата и признанието за хората е основен фактор за растежа на компания. Затова фирмата се старае да  осигури ;
      Равни възможности при подбора и ангажирането на служителите .
      * Програма за обучение и квалификация на служителите 
      * Система за обективна оценка и стимулиране на постиженията 
      * Активна вътрешна комуникация 
      * Политика за изграждане и развитие на екипа 
      * Постоянна грижа за здравето 
      * Широк спектър от социални придобивки 
      * Политика на “отворените врати”. 
      Като социално отговорна компания, GLOBUL инвестира не само в развитието на своите служители, но и в подкрепата на българското общество и култура. Ето защо разработва редица проекти, насочени към опазването на околната среда и подобряване качеството на живот в страната, сред които дългосрочната стратегия за екологична устойчивост GLOBUL Green, националната кампания „Шофирай безопасно“, стажантска и стипендиантска програма, както и редица други младежки и социални инициативи.
     2.Анализ на процедурата за подбор на персонала
      Процедурата за подбор и назначаване на персонала е неразделна част от политиката по управление и развитие на човешките ресурси в Глобул. Тя регламентира дейността по подбор на персонал в Глобул. Целта е да се създаде ред и яснота за ефективно търсене, привличане, избор и назначаване на подходящи за определени дейности кандидати, така че системата да бъде полезен механизъм при осигуряване на човешки ресурси за всяка фирмена функция. Валидна е за всички ангажирани с осъществяването на дейностите по набиране и подбор на служители. Прилага се за всички кандидати за постъпване и преназначаване, и при оптимизация на персонала. Използва се от служителите в дирекция “ЧР” и от ръководителите на всички нива. Дейността по подбор на персонал се осъществява съвместно от ръководителя на екипа, в който има вакантно работно място, и отдел ЧР.
      При свободно вакантно място за позицията се стартира процедура за подбор. Каналът за набиране на кандидати, който се използва е „обява”. Чрез нея, специалистите по човешки ресурси на Глобул преследват определени цели. За тях е важно за минимум време и средства да привлекат кандидати, които ще отговарят на изискванията за позицията, като предизвикат техния интерес. Кандидатите придобиват адекватна представа за спецификата на длъжността, защото обявата дава най – подробна информация относно отговорнистите, задълженията и  изискванията на позицията, за да могат да направят трезва преценка на възможностите си и да вземат решение дали да подадат своята автобиография. Всички обяви се изписват на български език, защото практиката показва, че ако се изписват на друг, това води до намаляване на кандидатурите. В редица случаи това води и до ограничаване на информацията. Документие, необходими за кандидатстване в Глобул са автобиография и мотивационно писмо. Това е достатъчна, за да се направи първоначална преценка на кандидата и на степента, в която неговият опит, образование и интереси се вписват в очакванията за обявената позиция. Телекомуникационнта компания не затруднява кандидатстващите излишно с подготовката на прекалено много документи. Глобул предпочита да им даде възможност да реагират максимално бързо.Обявата се публикува се в корпоративния интернет сайт на компанията, както и във вътрешния кариерен портал. Наблюденията на специалистите по човешки ресурси доказва, че много вътрешни служители се възползват от възможностите, които предлага компанията. 
      Обявите за работа, насочени към външните кандидати се разпространяват чрез карирерни сайтове в интернет пространството и корпоратвния сайт на Глобул. 
      За удобство, кандатите за работа и при липса на условия в малките градове се иползват и публикации в местните вестници и кабелна телевизия. По този начин обявите на Глобул се популяризират и има достатъчен брой кандидати за работа.       Според спецификата на длъжността, за която е стартитан подбор, обяват за работа се изпраща към кариерните центрове на висшите учебни заведения. Целта на компанията е да бъдат разпространени до възможно най – голям кръг потенциални кандидати за позицията. Практиката е показала, че за позицията „Продавач консултант” в магазинна мрежа не е необходимо да се ползват услугите на външни агенции за подбор на персонал, тъй като интересът за тази длъжност е изключително голям . Статистиката показва, че за периода 2011г. – 2013г. общо кандидатстващи за позицията „Продавач – консултант” в магазинна мрежа за цялата страна са 38496 души. Общо напусналите за същия период са 1076 служители на тази позиция. През тези две години текучеството на персонала е изключително високо и Глобул поема инициатива да бъде максимално ограничено чрез създаване на система, която да води статистика за текучеството на персонала на всеки един Регионален мениджър.
      В Глобул се наложила много успешна практика и модел за подбор. Когато има вакантна позиция, тя се публикува във вътрешния сайт на компанията. По този начин Глобул се стреми да даде шанс за реализация на вътрешните кандидати в организацията. Използването на правилни методи за набиране дава възможност на служителите да разберат, че компетентността и усилията им са възнаградени. По този начин тяхната мотивация се повишава. 
      Основна цел е :
      - да предложи на служителите си равни възможности за развитие и растеж;
      - да създаде условия за по – голяма прозрачност в компанията, като се информират всички за съществуващите възможности;
      - да онагледят целите и задачите на компанията и да спомогнат на всеки служител да намери мястото си в длъжностната структура на Глобул.
      Списъците на персонала съдържат информация, чрез която ръководителите могат да открият служители, работещи под нивото си на квалификация, такива, които имат подходящи знания и умения за вакантните длъжности или притежават необходимия потенциал за обучение. Базите данни за уменията целят събиране на достъпно място на цялата информация, която обикновено се съхранява в личните досиета на служителите. Използването на компютърна система (Hermes), съдържаща персонални данни, описание на длъжността, предишни заемани длъжности, професионален опит, ниво на представяне, резултати от представяне, размер на възнаграждения, професионални интереси, гарантира, че квалифицирани вътрешни служители ще бъдат открити и взети предвид при необходимост от набиране.
      Глобул взема под внимание и това, че използването на вътрешни кандидати може да се превърне в бумеранг, ако не почива на точна, ясна и достъпна информация за политиката на организацията в тази област. Кандидатите, които не са получили длъжността могат да останат недоволни. Оповестяване на причините, довели до отказ на някои кандидати, както и на действията, които в бъдеще ще доведат до успех за заеманата от тях длъжност, увеличават ангажираността на служителите в Глобул и способстват за намаляване на нейните последици от вътрешното набиране на кандидати. 
      За позицията „Продавач – консултант” се получава най – голям брой кандидатури. Приблизително по 350 човека се борят за едно работно място. Големият интерес е свързан с това, че изискванията към кандидатите не са много високи. Едно от най – важните изисквания обаче е възможността на кандидатстващия да работи в динамична среда и да притежава търговски нюх. Поради тази причина по време на интервюто са подготвени казуси, които да успеят да покажат уменията на кандидата да търгува и да се справя в стресови (критични) ситуации. 
      Моделът на подбор в компанията за позициите в магазинна мрежа е да се провеждат структурирани интервюта. Тъй като за тези входящи позиции на компанията кандидатстват много на брой хора и се задават еднакви въпроси, за да може оценката на кандидата и решението за назначаване да бъде много ефективна. Изискванията към кандидата за работа в компанията могат да се групират в следните направления:
- Въздействие върху околните, етап на говорене, външен вид, маниери.
- Квалификация и опит – образование, допълнително обучение, трудов опит.
- Вродени способности – интелект, способност за учене.
- Мотивация – целенасоченост, амбиция.
- Черти на характера – стаболност, зрялост, справяне със стрес, умения за работа в екип.

      Целта на интервюто е:

      Интервюто в Глобул се провежда в зали, които са достатъчно светли, широки и комфортни така, че кандидатът да бъде предразположен да се чувства добре. При провеждането му освен „специалист по човешки ресурси” присъства и Регионален мениджър. Целта е да се подберат възможно най – успешните бъдещи служители на компанията с цел тяхното трайно използване и развитие. 
      Самото интервю се провежда по следния начин:
      - продължава в рамките на 30 до 45 минути;
      - кратко представяне на Специалиста по човешки ресурси и Регионалния мениджър;
      -  разказва се накратко историята на компанията, структурата на магазинната мрежа и позицията, за която се кандидатства;
      - провежда се структурно панелно интервю, с предварително подбрани въпроси;
             - прави се оценка на кандидатите и на първоначалния етап на побора
      По време на интервюто за работа Специалистът по човешки ресурси в Глобул се стреми да мотивира кандидата да говори през по-голямата част от времето, като за целта използва предварително зададени модели на поведение.  Практиката в компанията показва, че невербалната комуникация (НВК) играе важна роля върху взимане на окончателно решение при подбор, макар и невинаги да е напълно осъзнато и контролирано. Интервюиращият често съставя мнението си за съответния кандидат до 2-3 минути след началото на интервюто, като в последващите минути се търси потвърждение на първоначалното впечталение. Това показва, че именно НВК, а не толкова структурата и съдържанието на въпросите и отговорите, има определящо значение. Поради тази причина регулярно се организират обучения на специалистите по човешки ресурси, на тема: „Как да се учи да чете НВК?”, за да може подборът да бъде още по-ефективен. За да определим най-подходящия кандидат за вакантната длъжност, след приключване на стандартното интервю на кандидатстващия му се задават няколко казуса с увеличаваща степен на трудност. Главната цел на казусите е да се изследва поведението в изкуствено създадена среда на търсещите работа. Този метод позволява лесно да бъдат разграничени и оценени начините им на реакция в конкретните ситуации, подходът който демонстрират към казуса, активността им и степента им на заинтересованост. Друга, силно разпространена практика в компанията е одобрените кандидати след стандартно интервю да бъдат поканени на втора среща. За нея те трябва да подготвят презентации по предварително зададен казус с минимални изисквания и критерии. Това позволява кандидатите да проявят творчество и да използват всички възможни канали за събиране на информация. Благодарение на този тип предварително поставени задачи, ясно се вижда мотивираността на кандидата, неговата компетентност и личностни качества. Тези казуси и задачи позволяват да бъде разпознат и избран най-подходящият кандидат за позицията .
      Интервюто за позиция „продавач-консултант” в Глобул  протича по следния начин:
      - Посрещане на кандидата.
      - Ръкостискане, покана да седне, чашка вода, връхни дрехи, времето..
      - Представяне.
      - Специалистите по чвешки ресурси и регионалния мениджър се представят задължително.
      - Следват обяснения за структурата на магазинна мрежа в цялата страна, региона, за който се търси човек и за кой магазин се провежда интервюто.
      - Кратка история на Глобул – тази встъпителна част позволява на кандидата да се отпусне, да придобие по-ясна представа както за компанията, така и за позицията, за която кандидатства. Целта е кандидатът да бъде максимално откровен по време на разговора, за това е важно как ще подходим към него още от самото начало.
      - Пита се кандидата какво е разбрал за позицията от обявата – задължения, изисквания..
      - Смята ли, че отговаря на изискванията, които търсят и защо.
      - От тук насетне специалистът по човешки ресурси обяснява с подробности за самата позиция.
      - Препоръчително е представата на кандидата да отговаря на реалните условия, при които се предлага позицията.
      - Кандидатът следва да идва подготвен за интервюто, като предварително се е запознал с основните продукти и услуги на компанията.
      С тази група въпроси се специалистите по човешки ресурси се стремят да получат по-широка представа за това, какво е научил за позицията кандидата от публикуваната обява за работа. Наясно ли е, какви ще бъдат бъдещите му задължения, ако се спрат на неговата кандидатура. Познава ли услугите, които предлага Глобул на своите клиенти. От изключителна важност е кандидатът да има ясна представа за позицията, за която кандидатсва. Да познава основните „пера”, в които компанията предлага своите услуги. Това са мобилна, фиксирана телефония, мобилен интернет. Това са базови знания, които са много общи и задължително трябва да се познават от бъдещия служител. Ако кандидатът не познава услугите , не е придобил ясна представа за изискванията за вканатната позиция, това означава, че не е положил дори минимални усилия да се запознае с компанията. Това прави лошо впечатление на интервюиращите и може да бъде реална предпоставка да не продължи напред след първото интервю .
       По нататък по време на интервюто се търси информация за последното работно място,постижения на това работно място, постигане на предварително зададени цели ,трудности в работата и справяне с тях,примери за подобрения, идея, предложение за внедряване на нови проекти.
            Чрез тези въпроси специалистите по човешки ресурси се стремят да получат повече информация относно предишния опит на кандидата за работа . Отговорите, които търсят са, че на последната си месторабота кандидатът активно е предлагал (според вида дейност на компанията) различни видове продукти и услуги. Важно е  да е работил на процент или бонус, изчислен на база продажбите му. Да е бил активен в рамките на работния ден. Да е давал идеи за подобряване на работния процес, също се считат за сериозно предимство. Кандидатът трябва да може свободно да разказва за трудностите, с които се е сблъсквал на работното си място, и да може да даде адекватен отговор на въпроса: „Как се справяш с тях?”. Кандидатите, които не са подходящи за позицията, ще отговорят, че през целия си професионален опит не им се е налагало да предлагат активно каквито и да е било продукти и услуги. Никога не са работили на процент или бонус от продажбите си, а са разчитали само на твърдо възнаграждение. Не са правили опити да откриват скритите нужди на клиентите си, като задават отворени и затворени въпроси. Работили са инертно, без да се е налагало да проявяват никаква активност. Отказват да споделят, дали са срещали трудности на работното си мяси, или казват, че не са срещали никакви. Не се сещат или не споделят за постигнатите цели в професионалния си опит. Такъв профил  на кандидата е напълно несъвместим с характеристиките на компанията. Практиката на Глобул показва, че ако се наеме такъв кандидат, той ще бъде поставен в една изключително сложна за него среда. Той много бързо ще се измори и ще напусне в рамките на няколко месеца.
          Успешният кандидат е препоръчително да има търговски опит. Да бъде убедителен, да знае през какви етапи преминава една продажба, да може успешно да презенитра услугите на Глобул. Трябва да успее да разбере скритите нужди на клиента, като за това задава отворени и затворени въпроси. Търсените качества задължително се проверяват чрез търговски казуси. Самото интервю, без тази задача, не е достатъчно, за да се индентифицира подходящия кандидат за позицията.
      Чрез търговските казуси, които са от изключителна важност, се проверяват уменията на кандидата да търгува и го поставят в реална среда. Тук се проверяват уменията за продажба с произволно избран предмет от стаята. Възможно е да се разиграе и казус с продажба на услуга, което затруднява още повече кандидата за работа. Това са част от казусите, с които се проверя търговския опит на кандидатите. Тези казуси са изключително полезни за интервюиращите, защото много точно показват подхода на кандидата към клиента. Въпросите, които кандидатът задава с цел откриване нуждите на клиента, показват той агресивен ли е, има ли нюх, може ли да презентира продукти и услуги и дали е убедителен в това. Интервюиращият влиза в ролята на клент, който не иска да купува, а целта на кандидата е да продаде даден продукт или услуга (като в началото се обяснява на интервюирания, че казусът няма точен отговор и това е изкуствена среда, за да бъде той максимално отпуснат и да покаже голяма част от качествата си). Това, което прави интервюиращият е да постави кандидата в ситуация, свързана с предишната му работа, с цел да не бъде той затруднен по време на ролевата игра. Например, ако предишната работа на кандидатстващия е била свързана с продажбата на лаптопи се изисква да разбере от какъв лаптоп точно се нуждае „клиентът” (интервюитращият), и му поставя за цел да го продаде. На този етап от интервюто много кандидати отказват да участват в ролевата игра, защото се притесняват и не са сигурни дали ще се справят със задачата. Кандидатът, който се откаже и се чувства объркан, не е подходящ за позицията, защото това е което правят служителите в магазина и това е, което ще се изисква от него. Подходящия кандидат приема да участва в ролевата игра с нескрито желание, проявява активност, показва агресивно поведение, има подход към клиента, бързо се ориентира в зададената от интервюиращия ситуация. Той е усмихнат, комуникативен, не се притеснява и не прекратявая опита за продажба след първоначалния отказ на клиента. На компанията са и необходими точно такива служители, които да привличат нови клиенти, да поддържат добрия имидж на Глобул, да са приветливи и резултатни.
      След това следват въпроси от типа „Искрено и лично”:
      - Въпроси за заплащането.
      - Едномесечно предизвестие.
      - Препоръки.
      - Семейство или кариера – степенуване по важност.
      - Въпроси от страна на кандидата.
      С групата въпроси се получава допълнителна информация от кандидата относно неговото очаквано възнаграждение, какви са неговите приоритети  в процес на кариерното му развитие, и на каква база би избрал бъдешия си работотодател. Благодарение на тях се разбира, дали компанията се доближава до очакванията му и има ли пресечна точка с неговите изисквания и възможности. Подходящя за компанията служител трябва да търси възможности, само в сферата на търговията.
      Накрая на интервюто се уведомява кандидатът , че политиката на компанията е да се свързва с всички кандидати, които са били на интервюто, и ше получи обратна дали е одобрен, не по-късно от една седмица.Накрая се благодари на кандидата , че се отзовал на поканата. Правилното приключване на интервюто е толкова важно, колкото и неговото започване. Накратко, краят е толкова важен колкото и началото. Затова, всички служителите на компанията се стремят винаги да приключват, подканвайки кандидата да зададе въпроси, ако има такива. Задължително е той да е наясно кога да очаква обратна връзка за резултатите от срещата, без значение дали е одобрен или не. След благодарности към кандидата, че е отделил от времето си, специалистите по човешки ресурси трябва да успеят да установят, дали кандидатстващия е подходящ за позицията, като отговори на въпросите по-долу:
      - Към каква работа се стреми кандидатът?
      - Ще бъде ли достатъчно мотивиран за да извършва работата, за която кандидатства?
      - Може ли да прави това, което се изисква от него?
      - Ще се впише ли в екипа, с който трябва да работи?
      - С какво той ще допринесе на компанията?
      - Какви са очакванията на кандидата?
      - Защо трябва той да е мой партньор?
      След края на всички планирани срещи, интервюиращите отсяват всички кандидати, с които са се срещнали с карта за оценка и взимат решение за избор на кандидат. Ако от кандидатите няма подходящ за длъжността се организират нови интервюта. Обратна връзка може да бъде по телефон или e-mail. Обикновено при одобрен кандидат обратната връзка се осъществява по телефон.На неодобрения кандидат обикновено обратната връзка е по e-mail (Приложение №2). Специалистите по човешки ресурси в Глобул държат да върнат обратна връзка на всеки  кандидат с обяснение, защо не е одобрен или защо не се спират на неговата кандидатура.
      Обикновено при одобрен кандидат обратната връзка се осъществява по телефон, като се кани на среща, за да му бъде връчена оферта за работа в компанията (Приложение №1). Специалистът по човешки ресурси разяснява подробно всички точки по офертата за работа. Одобрениият кандидат има право да откаже офертата в срок от 2 работни дни. Ако приеме предложението, той следва да подготви необходимия набор от документи за постъпване на работа. За улеснения на бъдещия служител на компанията, се изпраща обяснителен e-mail, с офертата за работа и документите, които трябва да подготви (Приложение №1). Когато одобрения кандидат вече е подготвил своите документи за работа в компанията следва да се уговори среща със специалистите по човешки ресурси, за да ги предаде в Отдел по заплащане и администриране за изготвяне на трудовия му договор (Приложение №3) длъжностна характеристика (Приложение №4).
      3.Основни изводи и препоръки
      Процедурата по подбор на персонал е добре разработена и е съобразена с длъжностите, за които се търсят нови служители. Тъй като се прави подбор на персонал за входящите длъжности на организацията не се прилагат сложни селекционни методи, а се използва само интервюта и тестове по специалността.
      Много хубава практика на служителите от човешки ресурси в Глобул е , че по време на интервюто използват STAR метода за още по-качествено определяне на успешния кандидат:
      Situation - Разкажете случка от предишната си работа.
      Task – в какво се изразява вашата роля – какво се очакваше от вас.
      Action – вие какво конкретно направихте, предприехте...?
      Result – в крайна сметка, какъв беше резултатът от вашите действия
         
      Може да се дадат някои препоръки относно рекламирането на свободните работни места. 
      В офисите може да се постави информационно табло, на което да се изнасят свободните работни места или да се изпраща съобщение на служебната им поща.
        Наблюдаване на новопостъпилите работници в течение на определения за тях изпитателен срок. Това е едно продължение на системата за професионална ориентация и професионален подбор и може да помогне за отстраняване на грешки, допуснати в първите етапи на селекцията.
      Подобряване професионалните качества на служителите. Ако се установят недостатъци в професионалните качества на отделните работници и служители, ръководството на фирмата може да ги подобри чрез собствената си система за подготовка и обучение.
      Може да се създаде следната бонусна схема - ако настоящ служител на организацията препоръча свои познат и той бъда одобрен и назначен. Когато изминат 6 месеца от назначаването му ако и двамата продължават да работят за организацията препоръчителя да получи паричен бонус към работната си заплата. По този начин настоящите служители ще се ангажират с подбора на персонал. 
  








ЗАКЛЮЧЕНИЕ:

      Подборът на работници и служители е дейност в рамките на управлението на човешките ресурси. Чрез него се осигуряват необходимите служители за постигане целите на организацията. 
      Подборът на персонал е  процес, на които е препоръчително да се обърне сериозно внимание, да се извършва само от компетентни лица, които имат необходимите знания, умения и не на последно място желание за работа в областта на управлението на човешките ресурси. Колкото по-задълбочено се разработи една процедура по подбор на персонал и се съобрази с длъжностите, за които се прави подбора,  и по-последователно се прилагат нейните етапи, толкова по-голяма е вероятността да се назначат кандидатите, които в най-голяма степен ще отговорят на предварително заявените изисквания от работодателите и ще се трудят за постигане целите на организацията
      След направения обстоен анализ на състоянието на подбора на персонал в Глобул могат да се направят редица изводи:
      Компанията е разработила една стройна система за подбор на персонал. Отделът по управление на човешките ресурси е конструирал функционална процедура за подбор, назначаване и въвеждане на служителите, при която целта е да бъдат привлечени, подбрани и задържани най-подходящите за съответната дейност кандидати. 
      Компанията е регламентирала видовете източници за набиране на работници и служители, които ще се използват като се отчита и спецификата на съответната длъжност, за да осигури една справедлива и прозрачна процедура, която осигурява банка от достатъчни по количество и качество потенциално пригодни кандидати.








Приложения
Приложение №1
Здравейте,
 
Приложено изпращам  списък с документи за назначаване в Компанията /оцветени в червено/, Здравна карта, Писмо относно работно облекло,образец за попълване на Автобиография на английски език.
При нужда от допълнителна информация съм насреща.
 
Поздрави,
Яна
 
 
Best regards,/С уважение,
Янка Ненкова/Yanka Nenkova
Специалист Човешки ресурси
Human Resources Specialist
Дирекция Човешки ресурси 
HR Directorate 







 
EUROPEAN
CURRICULUM VITAE
FORMAT

Insert photograph

PERSONAL INFORMATION
NameAddressTelephoneFaxE-mail
Nationality
Date of birth

WORK EXPERIENCE	
• Dates (from – to)• Name and address of employer• Type of business or sector• Occupation or position held• Main activities and responsibilities
EDUCATION AND TRAINING
• Dates (from – to)• Name and type of organization providing education and training• Principal subjects/occupational 
skills covered• Title of qualification awarded• Level in national classification 
(if appropriate)

PERSONAL SKILLS
AND COMPETENCES 
Acquired in the course of life and career but not necessarily covered by formal certificates and diplomas.

MOTHER TONGUE
OTHER LANGUAGES
• Reading skills• Writing skills• Verbal skills
SOCIAL SKILLS
AND COMPETENCES
Living and working with other people, in multicultural environments, in positions where communication is important and situations where teamwork is essential (for example culture and sports), etc.

ORGANIZATIONAL SKILLS 
AND COMPETENCES
Coordination and administration of people, projects and budgets; at work, in voluntary work (for example culture and sports) and at home, etc. 
 
TECHNICAL SKILLS 
AND COMPETENCES
With computers, specific kinds of equipment, machinery, etc.

ARTISTIC SKILLS
AND COMPETENCES
Music, writing, design, etc.
OTHER SKILLS 
AND COMPETENCES
Competences not mentioned above.
DRIVING LICENCE(S)
ADDITIONAL INFORMATION
ANNEXES








Приложение 1 към оферта за работа

…………………………………………………………………………………………………………………………
      /трите имена на служителя/
Раздел I
/ Минимално задължителни документи за техническото изготвяне на трудов договор/

ДАТА НА ПРЕДСТАВЯНЕПОДПИСАНА ОФЕРТАVКОПИЕ ОТ ЛИЧНА КАРТА /двустранно/ или друг документ за самоличностVКОПИЕ ОТ ДИПЛОМА за завършено образование, подходящо /само най-високата образователна степен/VТРУДОВА КНИЖКА – задължително приключена от предишен работодател, или ако е водена осигурителна книжка – заверена от НОИ. В случай, че досега не е водена трудова книжка, такава се издава служебно от Космо България Мобайл. В случай,че не може да бъде предоставена, се прилага декларация за осигурителен стаж.VIBAN СМЕТКА
VКАРТА ЗА ПРЕДВАРИТЕЛЕН МЕДИЦИНСКИ ПРЕГЛЕД – ПОПЪЛВА СЕ ОТ ЛИЧНИЯТ ЛЕКАР ПО ПРИЛОЖЕНИЕ 3VСЛУЖЕБНА БЕЛЕЖКА ЗА ОСИГУРИТЕЛЕН ДОХОД ОТ ПРЕДХОДЕН РАБОТОДАТЕЛ ЗА МЕСЕЦА В КОЙТО ПОСТЪПВА ПРИ НАС. БЕЛЕЖКАТА СЕ ПРЕДСТАВЯ ЗАДЪЛЖИТЕЛНО, АКО ЛИЦЕТО ПОСТЪПВА НА РАБОТА НА ДАТА РАЗЛИЧНА ОТ ПЪРВО ЧИСЛО НА МЕСЕЦА.VАВТОБИОГРАФИЯ НА АНГЛИЙСКИ ЕЗИК - на английски език по приложената бланка с позицията, за която се постъпва
 За контакт търсете:
Янка Ненкова: тел. 02/949 43 80

ЩЕ ВИ БЪДЕ  НЕОБХОДИМО ДА ПРЕДОСТАВИТЕ ДОПЪЛНИТЕЛНО И:

ДАТА НА ПРЕДСТАВЯНЕКОПИЕ ОТ СВИДЕТЕЛСТВО ЗА УПРАВЛЕНИЕ НА МПС /двустранно/, ако длъжността го изискваРАЗРЕШЕНИЕ ОТ ИНСПЕКЦИЯТА ПО ТРУДА /ако лицето не е навършило 16 години или е на възраст от 16 до 18 години/АКТУАЛНА ЦВЕТНА СНИМКА – /паспортен формат/ - 2 БР. 
ПРЕПОРЪКА ОТ ПОСЛЕДНОТО РАБОТНО МЯСТО - /по възможност/
СЛУЖЕБНА БЕЛЕЖКА за изплатени възнаграждения по трудово правоотношение от предишен работодател в рамките на текущата календарна година или ДЕКЛАРАЦИЯ ОТ ЛИЦЕТО, че липсва такъв за последните шест месеца.
VБЕЛЕЖКА ЗА ПРОВЕДЕН  ПЪРВОНАЧАЛЕН ИНСТРУКТАЖ;
/Инструктажът се извършва от Управителя на магазина деня на постъпване на работа или по-рано./* БЕЛЕЖКА ЗА ИЗПОЛЗВАН ПЛАТЕН ОТПУСК ОТ МИНАЛ РАБОТОДАТЕЛ

Раздел II
/Документи които ще ви бъдат предоставени за попълване oт Човешки Ресурси /
* Декларация съгласие за превод на работната заплата по банков път 
* Декларация за съгласие за съхранение на трудовата книжка в личното досие при Работодателя или липса на трудова книжка – в случай, че такава не е издадена до момента декларация за липса на трудов стаж към настоящия момент.
* Заявление за присъединяване към КТД;
* Декларация за медицинско осигуряване;
* Молба- декларация за допълнително доброволно пенсионно осигуряване;
* Декларация за удръжки;
* Декларация, че новопостъпващият е запознат с Правилник за вътрешния трудов ред;
ДИРЕКЦИЯ «ЧОВЕШКИ РЕСУРСИ»ГЛОБУЛ
































Приложение 1
                                                                                                                              





Здравейте,

От името на „Космо България Мобайл” ви поздравяваме за успешния избор, присъединявайки се към търговския екип на най-голямата магазинна мрежа в България.


С цел покриване на критериите за висок стандарт и уникална визия в магазините на Космо България Мобайл, бихме желали да ни предоставите информация за носените от вас размери, необходими за поръчка и ушиване на вашето лично униформено облекло.

Моля, в деня на подписване на работната ви оферта да се свържете лично с Управителя на магазина, в който ще работите, за да ви бъдат предоставени необходимите таблици с посочени в тях размери.

След като премерите максимално точно и отбележите в таблиците носените от вас размери, моля, в срок до 2 дни от приемане на нашето предложение за работа да занесете лично на Управителя на магазина коректната информация.

Надяваме се, че вече като част от най-успешния екип в България, с гордост ще представлявате имиджа на Глобул.

При възникнали въпроси може да се свържете с представител на Човешки ресурси.

Контакти Янка Ненкова 02/949 43 80



Поздрави,
Екипът на Човешки ресурси
Приложение №2

Здравейте,
 
От името на “ Космо България Мобайл” ЕАД Ви благодаря за проявения интерес и за желанието Ви да стане част от екипа ни.
На този етап не бихме могли да Ви предложим подходяща позиция, отговаряща на Вашите умения, но при първа такава възможност ще се свържем с Вас. Ще се радваме, ако следите предложенията ни и в бъдеще, и ако сметнете условията за подходящи за Вашите интереси и професионална кариера, да подновите кандидатурата си при нас.
 
Пожелавам Ви професионални и лични успехи!




























Приложение №3

ТРУДОВ ДОГОВОР № 2525 / 10.1.2012 г.

     Днес, 10.1.2012 г., в град София, долуподписаните:
     Космо България Мобайл ЕАД, вписано в търговския регистър към Агенция по вписванията, ЕИК 130460283, със седалище и адрес на управление град София, жк. Младост IV, Бизнес Парк София, сграда № 6, представлявано от Захариас Коцибос - Изпълнителен Директор, чрез пълномощника му Борис Живков Тачев, Директор Човешки ресурси и администрация, наричано по- долу РАБОТОДАТЕЛ, от една страна, и Петър Пламенов Свиленов, ЕГН 11111111 притежаващ(а) лична карта/паспорт № 111111111, издаден на 22.6.2010 г. от МВР София, живущ(а) на адрес: гр. Банкя, ул.Варна, наричан(а) по-нататък за краткост “Служител”,
     сключиха настоящия трудов договор за следното:
     Член 1
     ДЛЪЖНОСТ
     Служителят се съгласява да постъпи на работа при Работодателя при условията на настоящия договор на длъжност “Продавач-консултант”, с основни задължения, подробно описани в Длъжностната характеристика и в съответствие с Вътрешните правила, установени от Работодателя.
     Член 2
     ПРИЛОЖИМ ЗАКОН
     Настоящият трудов договор се сключва въз основа на членове 70 и 71 от Кодекса на труда като трудов договор със срок за изпитване.
     Член 3
     СРОК НА ДОГОВОРА
     1. Настоящият трудов договор се сключва със срок за изпитване от 6 (шест) месеца, считано от 11.1.2012 г., уговорен в полза на Работодателя. jbS След изтичането на изпитателния срок и в случай, че договорът не бъде прекратен, той ще се счита за окончателно сключен на основание чл. 67, ал. 1, т. 1 във връзка с чл. 71, ал. 2 от Кодекса на труда като безсрочен трудов договор.
     Член 4
     МЯСТО НА РАБОТА
     Служителят ще изпълнява трудовите си задължения, определени с настоящия договор в помещенията на Работодателя (собствени или наети) в град София или на други места, когато това следва от характера на работата.
     Член 5
     РАБОТНО ВРЕМЕ
     Работодателят и Служителят се споразумяват за Служителя да бъде установено сумирано изчисляване на работното време. Периода за изчисляване на сумираното работното време се установява на 1 (един) месец.
     Член 6
     ТРУДОВО ВЪЗНАГРАЖДЕНИЕ
      Месечното брутно трудово възнаграждение на Служителя се определя в размер на 640 (шестстотин и четиридесет) лева.
      Основното възнаграждение на Служителя е 516.13 лева. Допълнителното трудово възнаграждение за трудов стаж и професионален опит се определя на 24% от основното възнаграждение или 123.87 лева за целия период на работа, през който служителят има придобит трудов стаж и професионален опит между 0 и 40 години.
      Уговореното трудово възнаграждение ще се изплаща от Работодателя на Служителя за всеки месец до 5-ти ден на следващия месец в банкова сметка, посочена от Служителя.
      При изплащането на трудовото възнаграждение на Служителя, Работодателят ще внася в съответните бюджетни сметки данъка върху общия доход и всички задължителни социално осигурителни и други вноски, дължими съгласно българското законодателство.
     Член 7
     ОТПУСКИ
      Служителят има право на 20 (двадесет) дни платен годишен отпуск за година, определени в КТ, пропорционално на периода на работа на Служителя при Работодателя през една година.
      Служителят има право да ползва платения си годишен отпуск наведнъж или на части, от които най-малко половината се ползва през календарната година, за която се отнася отпускът.
     Член 8
     ЗАДЪЛЖЕНИЯ НА СЛУЖИТЕЛЯ
     Служителят се задължава да изпълнява трудовите си задължения точно и добросъвестно и в съответствие с Длъжностната характеристика и при спазване на Вътрешните правила, установени от Работодателя.
     За работа по трудово правоотношение при друг работодател и/или за работа като лице на свободна практика, Служителят следва да получи предварително писмено разрешение от Работодателя.
     През време на действие на настоящия договор, Служителят няма право да предоставя услуги или по какъвто и да е начин да участва в дейността на дружества, които са конкуренти на Работодателя или имат подобен предмет на дейност.
     В допълнение, Служителят няма право да работи по трудов договор или да предоставя услуги на дружества, които са конкуренти на Работодателя или имат подобен предмет на дейност в продължение на 1 (една) година след прекратяването на настоящия договор. Неспазването на тази клауза ще се счита за основание Служителят да обезщети Работодателя за всички вреди, претърпени от него в резултат на това.
     Член 9
     КОНФИДЕНЦИАЛНОСТ
     Служителят се задължава, както по време на действието на настоящия договор, така и след това, да пази и съхранява в тайна поверителни за Работодателя сведения, включително неговите производствени и търговски тайни, станали му известни служебно, включително, но не само сведения, които се отнасят до договори, организации, доставчици, клиенти, съдружници, акционери и до други дейности на Работодателя като цяло. Необходимо е предварителното съгласие на Работодателя за всяко писмено или устно разкриване на информация, което може да засяга интересите на Работодателя.
     При прекратяване на договора, всякаква собственост на Работодателя и/или негови контрагенти, както и всякаква кореспонденция, бележки, скици, копия, оптически и/или електронни носители на информация и други, които се отнасят до дейността на Работодателя и/или неговите контрагенти, следва да бъдат върнати веднага от Служителя на Работодателя.
     Член 10
     ЗАДЪЛЖЕНИЕ ЗА УВЕДОМЯВАНЕ 
     Служителят е длъжен да информира Работодателя за всички важни обстоятелства, включително, но не само такива от личен характер, които имат отношение към трудовото правоотношение или към дейността на Работодателя или които могат да окажат влияние върху възможността на Служителя адекватно да изпълнява своите трудови задължения.
     Член 11
     ЗАДЪЛЖЕНИЯ НА РАБОТОДАТЕЛЯ
     Работодателят е длъжен да осигури на Служителя нормални условия за изпълнение на работата по настоящия договор.
     Работодателят е длъжен да предостави на Служителя кратка длъжностна характеристика.
     Работодателят се задължава да извършва всички плащания и вноски, които е длъжен да прави като работодател за своя сметка съгласно българското законодателство.
     По решение на Работодателя и в съответствие с законовите изисквания и възможности, Служителят може да получи различни допълнителни социални придобивки.
     Член 12
     ПРЕКРАТЯВАНЕ НА ДОГОВОРА 
     Настоящият трудов договор може да бъде прекратен:
     а) От Работодателя през време на срока за изпитване, без предизвестие (виж член 3, точка 1);
     б) От която и да е от страните с писмено предизвестие от един месец, на някое от основанията предвидени в Кодекса на труда (след като настоящия договор се преобразува в безсрочен трудов договор).
     в) Без предизвестие от страните — по взаимно съгласие, оформено в писмен вид.
     г) Във всички други случаи, предвидени в Кодекса на труда.
     Член 13
     ТРУДОВИ СПОРОВЕ
     Всеки спор, противоречие или иск, произтичащ от или отнасящ се до настоящия договор, неговото действие, неизпълнение, прекратяване или действителност, ще бъде отнасян за решаване от българските съдилища в съответствие с българското право.
     Член 14 
     БРИГАДНА ОТГОВОРНОСТ 
     При установяване на липса по отношение на парични и материални ценности в търговски обект, в който СЛУЖИТЕЛЯ изпълнява трудовите си функции отношенията по повод имуществената отговорност между СЛУЖИТЕЛЯ, другите служители в търговския обект и Работодателя се уреждат по правилата на бригадна отговорност.
      С настоящия договор СЛУЖИТЕЛЯТ се съгласява да поеме задължението да носи бригадна отговорност, а РАБОТОДАТЕЛЯТ се задължава, в случай на липса да ангажира отговорността и да търси обезвреда от всички служители в търговския обект съгласно правилата на бригадната отговорност, установени в Кодекса на труда.
      Бригадната отговорност се реализира след извършване на инвентаризация от РАБОТОДАТЕЛЯ, в резултат на която са установени липси. Инвентаризиациите се извършват периодично от РАБОТОДАТЕЛЯ, като резултатите се отразяват в протокол, който се подписва от инвентаризационната комисия и служителите в търговския обект.
      В случай на констатирани липси РАБОТОДАТЕЛЯТ има право на обезщетение, равно на недостигащите парични и/или материални ценности, като обезщетението за всяка липса се разпределя между служителите в търговския обект, съразмерно на получената от тях брутна работна заплата през периода от време, за който се отнася извършената инвентаризация и при положение, че в този период служителите, от които се търси бригадна отговорност са осъществявали трудовите си функции в търговския обект.
      „Липса” по смисъла на настоящия раздел е неотчетен недостиг на парични или стокови ценности в касата или склада на търговски обект, който е с неустановен произход.
     Член 15
     ЕЗИК НА ДОГОВОРА
     Настоящият договор се подписва на английски и на български език. При различия в текстовете, определящ е българският език.
     Настоящият договор се подписа в два еднообразни екземпляра по един екземпляр от двата езика за всяка една от страните.
    
    Служител:............................                                             Работодател:............................
                     /                           /                                                                  /                           /
    
    
    
    
    Приложение №4
    
    
    ДЛЪЖНОСТНА ХАРАКТЕРИСТИКА
    
     КОД НА ДЛЪЖНОСТТА:	SD 054
     СЛУЖИТЕЛ: Продавач консултант
     ДЛЪЖНОСТ:Магазинна мрежа Глобул
     ДИРЕКЦИЯ:Глобул /Зонални продажби на дребно
     СЕКЦИЯ:Глобул / Регионални продажби на дребно
     
     ЦЕЛ НА ДЛЪЖНОСТТА:
    Реализира месечни цели като продава продуктите и услугите на компанията и носи пълната материална отговорност. Развива мрежата от клиенти на GLOBUL и предлага най-добро обслужване в съответствие с целите на компанията.
     ЗАДЪЛЖЕНИЯ:
     -  Да бъде добре запознат с пълната гама от продукти и услуги, провадани в магазина, с техните характеристики, цени и ползи за клиента;
     - Извършва продажби в съответствие с одобрената ценова листа, финансови процедури, продажбени техники и стандарти, утвърдени в компанията
     -  Извършва коректното попълване на данни в договорите за мобилни услуги с абонатите на GLOBUL съгласно установените процедури и изисква всички необходими документи от клиентите
     -  Извършва коректно и навременно попълване на всички необходими данни в активационната и информационна система в съответствие с утвърдените корпоративни процедури, правила и инструкции за работа
     -  В процеса на продажба запознава клиентите с качествата, характеристиките и съдържанието на предлагания продукт, прилагайки средствата на незаблуждаващи търговски практики, без да прикрива дефекти или повреди на артикулите
     -  Издава правилния документ /касова бележка, данъчна фактура/ и попълва гаранционна карта в процеса на продажба
     -  Стриктно съблюдава закона и изискванията за безопасност при получаване на суми в брой или плащания с дебитни/кредитни карти
     -  Отговаря за разходването и отчитането на пари и материални ценности
     -  Следва необходимите процедури, относно плащанията, оплакванията и подаваните заявления от клиентите
     -  Поддържа магазина, инвентара и артикулите в добро състояние, поставя етикети с цени и идентификационни кодове на артикулите. Участва при приемането на стока
     -  Информира управителя на магазина при изчерпване на стоковата наличност и относно стоки, чието състояние не отговарят на стандартите на компанията
     -  Информира управителя на магазина незабавно или - в негово отсъствие - други ръководители /Заместник-управител, Зонален мениджър/ при забелязани нередности и липси
     -  Използва предоставената информация от дирекция Обслужване на клиенти и от информационните системи на компанията, конфиденциално, единствено и само според приетите процедури
     -  Стриктно спазва работното време, сменен режим на работа, корпоративно поведение и всички други въпроси, включени в "Правилника за вътрешния трудов ред" на компанията
     -  Изпълнява всички други задачи, поставени от прекия ръководител и в съответствие с квалификацията и отговорностите на служителя
     -  Изпълнява инструкциите за здравословни и безопасни условия на труд

    Служител:............................                                             Работодател:............................
                     /                           /                                                                  /                           /
    
     
    
    
           
  
  
  
  
  

Използвана литература

1. Управление на човешките ресурси - Част 1 ,авт. Димитър Шопов , Маргарита Атанасова,изд. Тракия М 2009г.
2. Управление на човешките ресурси - Част 1 ,авт. Димитър Шопов , Маргарита Атанасова , Тодор Шопов , М. Пейчева , изд. Тракия М 2003г.
3.Кодекс на труда
4. Терминологичен речник по управление на човешките ресурси-авт.Димитър Шопов, Йордан Близнаков, Маграрита Атанасова, Георги Евгениев, Димитър Каменов, изд. УНСС 2004 г.
   
1 Шопов Д., Атанасова М. Управление на човешките ресурси, част I, Тракия-М, С., 2009, с.108
2 Шопов Д., Атанасова М. Управление на човешките ресурси, част I, Тракия-М, С., 2009, с.110-111
3 Шопов Д., Атанасова М. Управление на човешките ресурси, част I, Тракия-М, С., 2009, с.112
4 Шопов Д., Атанасова М. Управление на човешките ресурси, част I, Тракия-М, С., 2009, с.115
5 Шопов Д., Атанасова М. Управление на човешките ресурси, част I, Тракия-М, С., 2009, с.118-119
6 Шопов Д., Атанасова М. Управление на човешките ресурси, част I, Тракия-М, С., 2009, с.121
7 Шопов Д., Атанасова М. Управление на човешките ресурси, част I, Тракия-М, С., 2009, с.122
8 Шопов Д., Атанасова М. Управление на човешките ресурси, част I, Тракия-М, С., 2009, с.123-125
---------------

------------------------------------------------------------

---------------

------------------------------------------------------------




67


